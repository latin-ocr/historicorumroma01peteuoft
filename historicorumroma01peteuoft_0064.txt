L PROLEGOMENON

(L. Lentulus Caudinus), antea res a Carthaginiensibus repetendas
esse Fabii suaserunt, amplasque tum orationes illos ipsos de armis
in Africam transferendis Liuius induxit (28, 40-44) atque etiam
quindecim annis post in Pleminii causa Fabium acriter in Cornelium
inuehentem (29, 19); denique ut notam samam Plutarchus (Fab.
c. 25 sq. compar. 2. cf. Cat. mai. 3) eorum discidium pluribus ex-
plicauit. sed ut illa dissensio de initiis belli Polybii auctoritate οὐ
μὰ Δία Romanos de bello dubitasse contra quosdam scriptores
testantisl) obscurata est, ita omnino inferiore aetate, qua gens Cor-
nelia et longe Fabiam consulatuum numero aliorumque honorum
superare coepit et praecones inuenerat Ennium Polybiumque, Cor-
neliorum auctoritati Fabius Pictor cessit. eo pluris euanescentis
memoriae reliquiae aestimandae sunt.

Omnibus igitur quas exposui causis trahimur ad Cunctatoris
aequalem, quibus nunc etiam unam adiungam ex Liuii citatione
sumptam, qui postquam Q. Fabii magistri equitum iniussu dictatoris
ad Inbrinium uictoriam reportatam et uiginti milia hostium caesa
esse narrauit idque ‘antiquissimos auctores' secutus, in quibusdam
annalibus bis eum uicisse inueniri, in aliis totam rem praetermissam
esse supplet, tum autem de spoliis concrematis Fabium auctorem
nominat (8, 30, 7— = Fab. fr. 18), ut illud significet a Fabio ut
antiquissimo auctore se eius rei memoriam repetisse, i. e. a Pictore.

Claudiis uero eum certa causa sua aetate adductum obtrectasse
argumentari non possum. at uehementissimum certamen inter Rul-
lianum Appiumque Caecum centum annis ante fuerat, iam in bello
altero Samnitium gerendo, quo a. 307. 447 App. Claudio L. Volumnio
coss. Fabio ‘maxime Appio aduersante imperium’ prorogatum est
(Liu. 9, 42, 2), tum uero in censura, qua Fabius omnia, quibus ille
in sua ‘senatum inquinauerat', antiquauit concordiamque ciuilem
factione forensi turhatam restituit. sic enim Liuius, qui de hac re
Appii censuram paucis uerbis transegerat (9, 29, 8), Fabii magistra-
tum praedicauit Maximique cognomen ab “hac ordinum tempera-
tione' deduxit (9, 46, 10 sqq.) consentitque etiam hic cum Diodoro,
qui cum Appii consulatum breuiter commemoret (20, 45, 1) atque
res intestinas parum curare soleat, eius censuram pluribus celebrat
(20, 36), in qua πολλὰ τῶν πατρῴων νομίμων ἐκίνησε· τῷ δήμῳ
γὰρ τὸ κεχαρισμένον ποιῶν οὐδένα λόγον ἐποιεῖτο τῆς συγλήτου.

1) Meltzer Geseh. d. Karth. ΙΙ p. 451 sq. 607 sqq. Muenzer R. E. VI
c. 1817.

