CCCVI DE SCRIPTORVM VITIS ET SCRIPTIS

Muenzer (1. s. p. 60) et illum et hunc historicum clientem patriciae
gentis fuisse argumentatus estl)

ltaque rebus gestis Antiatis historici nomen non inclaruit, me-
moria continetur libris, qui aut historiae aut annales inscribe-
bantur. ex quattuor enim locis, quibus auctori liber accurate additus
est, duo hanc (Prisc. fr. 16. Gell. 60), duo illam (Gell. 57. 62. cs. sr.
1. 21) inscriptionem exhibent. libri minimum suerunt septuaginta
quinque (fr. 62), de quo numero a Gellio tradito certa dubitandi
causa non subest3 nam etiam libri septuagesimi quarti uerba quae·
dam Priscianus seruauit (fr. 61), ita ut, quoniam L. Licinii Crassi
mortem (3. 91. 663. fr. 64) commemorauit, libro septuagesimo sep-
timo usque ad Sullae mortem peruenisse uideatur.2) cum uero qui
ante eum scripsere, iam discessissent ab illo ueterum historicorum
more res Romanas ab urbis initio deducendi et partem quandam, quam
melius nossent, accuratius tractandam suscepissent, hic ad priscam
illam rationem regressus etiam ea tempora, quae historiae luce care-
rent et ante eum paucis et ieiunis uerbis descripta essent, copiosa et
fusa narratione illustrare conatus est. itaque altero libro ad Numam
peruenerat (fr. 5. 6), uicesimo altero, quem Gellius fr. 57 (et praeter
eum Charisius fr. 58) citauit, ad a. 136. 618³), ceteris rebus mini-
mum quinquaginta tres libros expleuit, plures quam Liuius eodem
temporis spatio.

Genus scribendi inuenustum fuisse iudicauit Fronto (l. s. s.
p. CCLXXXV), prisci sermonis laudator, qui solus hanc rem tetigit,

 

 

1) Qui uulgo affertur locus Plin. 11. 11. praefat. 24 ad Antiatis co-
gnomen explicandum, est profectus ex Rhenani interpolatione3 in codi-
cibus nee Antiatis nec Valerii nomen exstat. ef. Priscian. 5 p. 155 H.:
in ‘as' Latina si sint patriae, communis sunt yenerz's. —— inueniuntur
tamen alia quoque propria in formam yentilium prolata, ut Antias
historicus.

2) Gutsehmid l. s. p. 527. Muenzer (Zu den Fraymenten (les Val. A.
Hermes 32 p.469-474) numeros fr. 60 (lib. XLV), 61 (LXXIV), 62 (LXXV)
uanitate grammaticorum fictos esse suspicatus numerum annalium us-
que ad triginta fere minuit.

3) Consulto omisi quod Plinius, ut nunc uulgo scribitur, ab eo rem
quandam a. 181. 573 in tertio libro enarratam esse commemorare uide-
tur (fr. 15). nam is numerus est corruptus, nisi Numae libros inuentos
et combustos esse per duos libros enarratum esse suspicaris aut Antia-
tem eas res, quae a Numa usque ad a. 181. 573 gestae sunt, uno libro
complexum esse, annis qui sequebantur uix quinquaginta undeuiginti
libros explesse. Vnger igitur (in Philol. suppl. ΙΠ 2 p. 160) restituit
XXIII, Gutschmid 1. s. p. 527 cum Nipperdeio XIII.

 

