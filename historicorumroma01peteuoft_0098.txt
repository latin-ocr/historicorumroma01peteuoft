LXXXIV DE SCRIPTORVM VITIS ET SCRIPTIS

νος πίστεως ἑτέρας· παλαιότατος γὰρ ἀνὴρ τῶν τὰ Ῥωμαϊκὰ
συνταξαμένων καὶ πίστιν οὐκ ἐξ ὧν ἤκουσε μόνον ἀλλὰ καὶ ἐξ
ὧν αὐτὸς ἔγνω παρεχόμενος. eodemque iudicio etiam aequales
hoc opus exceperant, praesertim cum cognatus Fabii Cunctatoris et
senator esset. quam ob rem Polybius, etsi eum imprudentem men·
titum esse ex uita et ratione se colligere concedit, ut suae historiae
uiam aperiret, nimis populi sui rerumque a suis gestarum amore
inductum a uero aberrasse pluribus disputauit (1, 14 sq. 3,8sq.)
eodemque eum loco, quo Philinum Agrigentinum, qui cum Poenis
sensisset, posuit. sed hunc per totam historiam pro Carthaginiensi-
bus mentitum esse quemuis deprehendere dicit, de Fabio autem datis
occasionibus (ἐπ’ αὐτῶν τῶν καιρῶν) argumenta se prolaturum
esse professus duobus tantum modo locis eum impugnauit. primo
quidem (fr. 22) eum uituperat, quod extremo bello primo Cartha-
ginienses omnibus miseriis confectos (ἐξαδυνατοῦντας καὶ περι-
κακοῦντας) Eryce decessisse tradiderit: ἀλλ’ ὡς ἂν ἀπαθεῖς καὶ
ἀήττητοί τινες ἄνδρες ἱερὸν ἐποιήσαν τὸν στέφανον. altero (fr. 25)
recte Fabium dixisse negat, praeter Saguntinorum iniuriam etiam
Hasdrubalis superbiam et regnandi cupiditatem causam fuisse belli
Hannibalici. sed in hac quidem re iniuria uituperauit Fabium Po-
lybius. quae enim ille narrauit, ea non finxit sed re uera ferebantur
ea a parte Carthaginiensium Barcidis infesta de initio belli et, quam-
quam non omnia, magnam tamen partem uera sunt. l) itaque quam-
uis priore loco, si quidem illa fuit Fabii sententia, haud immerito
reprehendendus sit, in uniuersum tamen nimis acerbe et inique
de eo iudicasse uidetur Polybius, ut idem de Phylarcho et Timaeo Β);
nam uix credibile est eum, qua utitur iudicii seueritate, etiam
plures res, quae dubiae essent, inuentas silentio praeteriturum
fuisse. quare huius acerbitatis origo praeter aemulationem historiae
uidetur repetenda esse ex inimicitiis, quae inter Scipionum et Fa-
biorum familias intercedebant-³³), atque id egisse Polybius, ut aucto-
ritate annalium Pictoris in dubium uocata Fabiorum gloriam eis
maxime auctam et celebratam circumscriberet et minueret.4)
Restat aemulatio gentilis, qua memoriam multis nominihus cor-
ruptam esse neque Pictorem eo uitio immunem fuisse supra demon-
strauimus at etiam in hac re nobis est excusandus, ueteribus raro

 

1) Meltzer, Gesch. d. Karth. II p. 392 sqq.

2) Vid. Wahrheit u. Ku‘nst p. 259. 22ss sqq.

3) Vide supra p. van sqq. et infra p. XCI sq.

4) Indicia eius usus in Polybii opere exstare infra p.x0111 ostendemus.

 

