 

 

Ι. DE ANNALIBVS MAXIMIS xxm

auctoritate Gellius fabulam etiam uersu Hesiodi 1) eleganter in La-
tinum sermonem translato distinctam in noctes suas Atticas recepit.
nam et hunc non ipsum eos uidisse sed in libris Verrii inuenisse
post Mercklinum (Citiermetlzode d. Gell. p. 651) inter omnes con-
stat et eorum auctoritate, quae ad solam statuam Horatii Coclitis de
caelo tactam procurandamque pertineret, salso etiam fabulam am-
plexum esse, omnino enim eius copia cum annalium ieiunitate
discrepat atque ea ui uocis consultoris utitur, quae ab illa aetate
(i. e. quinto urbis saeculo) abhorret (Buecheler mus. Rh. 41 p. 2).2)
itaque quoniam Verrii temporibus, qui etiam undecimum librum ci-
tauit, supererant, ex sola illa historicorum consuetudine auctores
recentiores quosque praeferendi et si reprehendi potuerint, nomi-
nandi causa repetenda est, cur nec Liuius nec Dionysius eorum
annalium ullam mentionem iniecerint. nam quod hic 1, 73, 1 ut
opus suum archaeologiae excusaret, sic scripsit: Παλαιὸς μὲν οὖν
οὔτε συγγραφεὺς οὔτε λογογράφος ἐστὶ Ῥωμαίων οὐδὲ εἷς· ἐκ
παλαιῶν μέντοι λόγων ἐν ἱεραῖς δέλτοις σωζομένων ἕκαστός τι
παραλαβὼν ἀνέγραψεν, uulgatam opinionem, quam ex Cicerone
cognouimus, Polybianae lectionis auxilio (Mat, 3) correxit. ubi autem
(4, 30, 3) ad ἐνιαυσίους ἀναγραφὰς contra Fabium (cf. fr. 111³)
prouocat, omnino annales dicit easdemque auctoritates 8, 56, 1, uhi
τὴν γενομένην ἐπιφάνειαν τῆς θεοῦ (Fortunae Muliebris) κατ’
ἐκεῖνον τὸν χρόνον (Coriolani) οὐχ ἅπαξ ἀλλὰ καὶ δὶς ita nar-
rat, ut αί τῶν ἱεροφαντῶν (pontificum) περιέχουσι γραφαί, et
11, 62, 3, ubi se confidere dicit non ταῖς Ῥωμαϊκαῖς χρονογρα-
φίαις sed ταῖς ἐκ τῶν ἱερῶν τε καὶ ἀποθέτων βίβλων μαρτυρίαις,
quorum locorum ui coniuncta ad commentarios uel libros pontificum

1) Est Hesiodi ἔργ. κ. ἡμ. 266 ἡ δὲ κακὴ βουλὴ τῷ βουλεύσαντι κα-
κίστη, qui iam Varronis temporibus apud Romanos in prouerbium uenit
(de re rust. 3, 2, 1): non solum, quod dicitur, malum eonsilium consultori
est pessimum. cf. Otto Sprz'chwoerter p. 90. Sine dubio imitatio histo-
ricorum Graecorum subest. uelut: Duris ἐν Σαμίων ὥροις (fr. 47. 49. 68.
cf. 80. 82 ap. Mueller. F. H. G. Hp. 466 sqq.) prouerbia explicauerat atque
Demon et Atticos annales et: opus περὶ παροιμιῶν scripserat, quod mul-
tum a uiris doctis in usum uocatum est (F. H. G. Ι p. 379—383). imitati
autem non crant pontifices sed Verrius Flaccus.

2) Ο. Hirschfeld Herm. IX p. 98 sqq. fastos Capitolinos auctore Augusto
paulo post a. 12. 742 ex ann. max. erutos esse censet, Seeck l. s. p. 92
etaiam dies triumphorum atque (p. 96) uictoriarum, quas Ouidius in
fastorum libro sexto (461. 465. 563. 567. 721. 765. 769. 770) enumerat,
per Verrium ei notos fuisse. ι

