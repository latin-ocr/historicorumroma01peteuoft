 

Ι. DE ANNALIBVS MAXIMIS IX

kero l. s. p. 51 aliis. at ut illud omittamus, quod Solia11(1.5.p. 223< sq.)
necessitatem singulorum annorum fastos promulgandi non fuisse
demonstrauit, nusquam his rerum gestarum memoriam propagatam
esse commemoratur, sed in tabula ad id ipsum quotannis exposita
addito die res modo gestas notatas esse, quantamque fuisse arbi-
traris illam tabulam dealbatam ad recipiendos dicrum linearumque
plus trecenarum quinquagenarum numeros satis grandes, ut sacilc
cognosci possent, quantam incommoditatem, si pluribus deinceps
diebus res plures notandae essent? denique et eis quae ad tabulas
paschalesl) et eis quae ad fastos adiciebantur, hoc spectabatur, ut
etiam postea temporis praeteriti memoria retineretur: sed pontifices,
cum tabulas per singulos annos publice et ita suspenderent, ut ab
omnibus Romanis quouis tempore conspici possent, num hac de
causa id iecisse contendes, ne apud posteros rerum gestarum mc-
moria obliuione obrueretur? immo si quid uideo, initio eodem con-
silio res conscriptas et publice propositas esse existumo, quo postea
Caesar consul populi diurna acta composuit et publicauit„ ut in
eorum qui tum uiuebant notitiam quam celerrime perferrentur
eaeque ita consignatae, ut. patribus pontificibusque placeret. nam
antiquitus ciuitatis interfuisse res domi militiaeque gestas publice
cognoscere pluribus exponere superuacaneum est. ut igitur post
cladem ad Trasumennum acceptam M. Pomponius praetor a multi-
tudine euocatus pro curia pugna magna exercitum uictum esse cla-
mauit (Polyb. 3, 85, 8. Liu. 22, 7, S), ita omnino priscis temporibus,
si quid maioris momenti intercidisset, uoce a magistratu aliquo per
praeconem id pronuntiatum esse censeo, tum, cum et multitudo populi
Romani resque ab eo gestae et studium eas cognoscendi augerentur
et nonae aut feriae a sacerdotibus calari desitae essent 2), sed descrip-
tae in tabulis proponerentur, hoc pontificibus officium demandatum,
ut res in tabulas relatas in regia ad forum sita publicarent, quo, ut
temporis rationis cognitionem peterent, frequenter ciues confluebant.

1) Infra (p. xxv sqq.) ostendere studebimus, ut ex tabulis paschalibus
adnotatis historiae Germanae primordia, sic ex publicatis pontificum
annalibus Pisonis, Heminae, Sempronii, aliorum historiam ortam esse.
tabulae igitur paschales ipsae cum pontificum tabulis dealbatis, in qui-
bus consulum et aliorum magistratuum nomina praescripta erant,
publice propositis comparandae sunt.

2) Priscis temporibus, dum solarium horologium ante aedem Quirini
statueretur, etiam meridiei tempus ab accenso consulum pronuntiabatur
(Ptin. n. h. 7, 212), deinde quater per diem horae a praetoris* accenso
(Varro de l. l. 6, 89).

