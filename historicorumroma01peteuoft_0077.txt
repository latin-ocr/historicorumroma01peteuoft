 

111. QVA FIDE HAE RELIQVIAE DIGNANDAE sim* Lxm

tamen pleraeque obrutae sunt. uelut. Charisius multarum partium
operis sui testes nominauit Plinii dubii sermonis libros, tum Palae-
monem, Cominianum, qui ex solo Charisio nobis notus est, Statilium
Maximum, Iulium Romanum, quem ei proximum fuisse ueri simile
est, ut Plinium antiquissimum3 per quos tamen materia eius prin-
cipalis propagata sit usque ad Iulium Romanum uel Charisium, per
quos aliunde haec amplificata, ignoramus. quae difficultas ne Dio-
mede quidem comparato soluitur. nam quamquam diuersos auctores
primarios adhibuerunt, eorum doctrina maximam partem consentit,
ut traditio illorum grammaticorum pauca mutasse uideatur. in ea
re potius differunt, quod Diomedes materiam ab aliis subministra-
tam aptius disposuit et ordinauit, Charisius ampliores particulas ab
illis mutuatus est. quo sactum est, ut in uerbis exemplorum trans-
ferendis hic maiore diligentia usus sit quam ille. Priscianus de-
nique ubi Apollonium Dyscolum et Herodianum cum grammaticis
Latinis contaminauit, praeter Charisium maxime Flauium Caprum
citauit cohortemque a Charisio diuersam.

In Nonii stuporem et leuitatem nolo nunc ea qua dignus est
indignatione inuehi. res nota est exemplisque etiam in hoc capite
et in eo quod de Sisenna sequetur confirmabitur, illud nunc occupo,
ex sua scientia et lectione pauca eum addidisse omninoque se con-
tinuisse intra Hadriani aetatis scriptores excerpendos1), grammaticos
et scholiastas, tum Gellium, Apuleium, Gadullium (Gallicanum, semel),
qua quidem in opera grauissima eius socordiae testimonia atque
etiam fraudis, qua Gellii usum obscurauit (Hertz l. s. p. 98 sqq.
131 sqq. uid. infra de Sisenna), manufesta sunt, sed etiam exempla
iam ab aliis collecta et explicata, cum ea saepe male intellegeret
(Hertz l. s. p. 87 sqq.) et inscite truncaret, eisdem uitiis infecit. op-
portune igitur accidit, quod cum plerisque capitibus certos quosdam
auctores substrueret. saepe ad doctos diligentesque delatus est.
diuersitas autem ueteris lectionis etiam nunc diuersitatem recentium
collectaneorum indicat. uelut Sisennae historiae ab eo, cuius dili-
gentia Nonius in capitibus Ι et ΙΙ usus est, dedita opera excerptae
sunt, exque eis soli libri Ill et IV, in cetera dispersa earum frag-
menta per alios riuulos peruenerunt3 praelatus est Sallustius.

Vt Nonius sic etiam Macrobius in Saturnalibus a Gellii nocti-
bus exorsus, etsi uterque eius nomen suppressit, aliena horrea ita
compilauit, ut quam plurimas et grauissimas auctoritates ostentaret

l) L. Mueller Aduers. Non. p. 249 sqq. Hertz Gen. p. 85—146.

