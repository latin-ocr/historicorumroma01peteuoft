A. POSTVMIVS ALBINVS

Fabii Cinciique uestigia legit A. Postumius Albinus. is a puero,
ut ait Polybius ¹), Graecae linguae disciplinaeque summo amore
flagrabat, sed cum, ut erat homo admodum loquax et uaniloquus,
nimius in eis esset inepteque modum excederet, omnibus fastidium
mouebat effecitque, ut propter illum apud grauissimos quosque Ro-
manos litterarum Graecarum studium male audiret. quid? quod
cum Carneades, Diogenes, Critolaus philosophi Athenienses Romae
essent, etiam tempore admodum importuno praetor cum eis iocatus
est, ut eruditionis Graecae cognitionem prae se serret; stabant enim
tum illi legatione publica perfungentes in Capitolio ad senatum (Cic.
acad. 2, 45,137). itaque quamuis esset Latine disertus atque a
Cicerone (Brut. 21, 81) in oratorum Latinorum numero cum laude
quadam poneretur, tamen sermonem patrium nimis rudem minusque·
aptum esse arbitratus, quam quo historia conderetur carminaque
componerentur, Graece et historiam et. carmina scripsit, quod cur uere
excusaret habebat, sed quod in historiae principio, si quid parum
composite aut minus eleganter scriptum esset, ueniam postulauit,
sub modestiae speeie suberat artis rhetoricae ostentatio et iactatio.
suo igitur iure scite eum cauillatus est M. Porcius Cato, quod mallet
culpam deprecari quam culpa uacare. nam petere, inquit, ueniam
solemus, am eum inprudentes erravimus aut cum compulsi pee-
eaue'mus. tibi, oro te, quis perpulit, ut m committeres, quod prius-
quam faceres) peteres, ut 2‘972osee7¹e1117·? 2)

Nihilo minus et praetor fuit (a. 155. 599) et consul (a. 151. 603)
annisque quinque post Corintho urbe diruta a senatu cum decem
aliis missus est, qui Achaiam in prouinciae formam redigerent (Cic.

1) 40, 6. Polybium ad uerbum transscripsit Suidas s. u. Αὖλος Ποστό-

μιος Ι p. 859 Bhdy.
2] fr. 1. Gell. 11, 8, 4 ex libro Cornelii Nepotis de illustribus uiris

XlII3 ex Gellio Macrobius sat. praef. 14. cf. Polyb. 40, 6. Plut.Cat.12.
apophth. 29. Iordan dict. memor. 34 p. 102. Imitatus est has Postumii
ineptias Fronto in epistula Graece ad Caesaris matrem scripta (p. 242 Ν),

 

