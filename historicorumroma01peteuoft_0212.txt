CXCVIII DE SCRIPTORVM VITIS ET SCRIPTIS

inuito autem animo1) eum orationem scripsisse ex eo elucet, quod
Romae sama uulgata erat multos nobiles, quod quisque potuisset, in
illam orationem contulisse (Brut. 26,99). hoc autem cum statu
Plutarchi uitae optime concinunt. audire enim nobis uidemur eum, qui
*Gracchorum mores et uirtutem maximo opere admiretur summoque
amore amplectatur, idem etiam quam initio ingressi sunt uiam, laudet
atque comprobet (Tib. 9), tum uero a recta Eia deerrasse cum do-
lore quodam animi sentiat sed culpam auertat partim in aduersa-
riorum superbiam partim in socios, qui malis consiliis eos pellexerint
(uid. Tib. 8, 3—4)‚ in primis Gai in Fuluium Flaccum, quem acer-
bissimo insectatur odio (Gai. 10, 2. 14, 3. 16). atqui, cum eadem
mens raro diuersis iudiciis interrupta per omnes harum uitarum
partes spiraret, unum potissimum ducem Plutarchum secutum esse
uideri neque tamen quemquam ex ceterorum auctorum numero,
quos per eas laudauit, ad primarii ducis partes obtinendas satis
aptum fuisse in libro nostro de Plut. font. p. 93—100 ostendimus.
itaque cum C. Fannius animo minime inimicus in Gracchos et se-
cundum Sallustii testimonium, qui idem sere iudicium quod Plu-
tarchus de Gracchorum consiliis habuit (Iugurth. 31, 7. 42, lsqq.),
in annalibus suis ueritatis studiosus suerit, narratio autem Plutarchea
ex testis oculati narratione originem ducere uideatur, quidni apud
Plutarchum ut in uitis Agidis et Cleomenis phylarchum, sic in his
Fannium, qui nomInatim citatus est in uita Tib. c. 4, loqui dicamus?
accedit quod in hisce potissimum multas orationes insertas (Tib. 9, 4.
15. Gai. 2, 4. 3, 3) inuenimus, idern uero eliam illum fecisse ex
Cicerone (fr. 5) comperimus. neque enim praeter Fannium etiam
ipsas Tiberii et Gai Gracchorum orationes Plutarchum ante oeulos
hahuisse credibile est. quid? quod eius ipsius orationis, quam in
Fannii annalibus expositam esse Cicero commemorauit (fr. 5), Q.
Metelli contra Ti. Gracchum caput etiam Plutarchus (c. 14, 2) in-
seruit.2) neque eas, ut narrationem suam artificiis luminum ornaret,

 

a. 133. 621, quem etiam inter auctores legum Tiberio fuisse Plutarchus
(Tib. Gr. 9, 1) et Cicero (acad. 2, 5, 13) tradunt.

1) Nam cum consul esset, raro potestate sua, quamuis infestus esset
animo senatus in Gaium Gracchum, in illum usus est, atque cum edicto
socios ex urbe pelleret, diserte addidit Plutarchus (c. 12, 1) inpulsum
eum esse a senatu: ὄχλου δὲ πανταχόθεν αὐτῷ συνιόντος ἔπεισεν ἡ
βουλὴ τὸν ὕπατον Φάννιον ἐκβαλεῖν τοὺς ἄλλους πλὴν Ῥωμαίων ἅπαν-
τας. - Forsitan fr. 1 Fannius inconstantiam suam ipse in prooemio ex-
plieauerit et defenderit.

2) Cf. Cicer. Brut. 44, 164: Malta in illa oratione [Q. Seruilii Caepio-

 

