 

Q. FABIVS PICTOR LxxxnI

qui secuti sunt, scriptores famam uulgarem ‘gv τοῖς πλείστοις’
libris suis memoriae mandasse, uteorum consensus nobis nunc mi-
rus non esse uideatur. neque Pictor habuit, cur eam desereret, quoad
ubertatem quandam materiae praebebat (nam etiam regum res initia·
que libertatis rei p. amplexa erat), quamquam in rebus exornandis
ingenii sui fecunditati non omnino pepercit atque somniorum fictio-
nibus ea praeripuit, quae postea accidisse narrauit (1123), ita ut
Dionysius, qua erat ieiunitate, eius scriptioni fabulosae aliam, quae
naturae legibus magis conueniret, opponeret. quod uero memoriam
popularem in paucis rebus mutatam in annales suos transtulit, melius
de ueritate meritus est, quam si Pisonis more in illa artem criticam
exercuisset eamque suis inuentis permixtam et suo arbitrio confor-
matam posteris tradidisset. indignus igitur est Dionysii reprehen-
sione, quod eum parum considerate et leuiter Tullium et Arruntem
Tarquinios filios Prisci fuisse (4,6. fr. 11³) et Arruntem ab uxore
interfectum a Tanaquile matre sepultum esse (4, 30. fr. ΠΒ) tradidit,
id quod per naturae leges fieri non potuisse quiuis intelleget, qui
temporum rationem inierit.

Atque haec quidem de fonte primae annalium partis, qua urbis
originem enarrauerat Fabius. alteri parti, qua capitulatim res usque
ad suam aetatem percurrit, praeter litterarum monumenta, in primis
pontificum tabulas, quae sacerdotibus praesertim patebant, larga ma-
teria suppetebat in gentis Fabiae tablino (uid. infra p. LXXXVIII sqq.)
in quo quaecunque ad eam familiam pertinebant, magna cum
cura uidentur esse reposita. quid‘? quod uel ex eis temporibus, quae
cladem Gallicam antecedebant, memoriam aliquam hisce priuatis
monumentis seruatam esse indicio quodam doceri uidetur. tradit
enim Liuius 2, 47, 11, posteaquam pugna a M. Fabio consule a. 480.
274 cum Tuscis commissa et Manlium collegam et Quintum fratrem
occisos esse narrauit, haec: Funera deinde duo deinceps collegae
fratrisque ducit, idem in utroque laudator, eum concedendo illis
suas laudes ipse maximam partem earum ferret. quam rem nisi a
Liuio fictam esse arbitraris, ad quamnam auctoritatem rectius refe—
remus quam ad Fabiorum tablinum? (uid. supra p. XLII sqq).

Tertia denique parte quae aut ipse uiderat (etiam suam ipse
personam induxerat, fr. 24) aut ex aliis qui interfuerant, audiuerat,
copiose exposuit, idque ita, ut Dionysius eius fidem summis quas
haberet laudibus persecutus sit (1, 6, 2): οἷς μὲν αὐτὸς ἔργοις
παρεγένετο, διὰ τὴν ἐμπειρίαν ἀκριβῶς ἀνέγραψε, 6ῐ(7,71, l):
Κοίντῳ Φαβίῳ βεβαιωτῇ χρώμενος καὶ οὐδεμιᾶς ἔτι ὄεόμ ε-

VI*

