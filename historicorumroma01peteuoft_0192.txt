sJAXxx-HI DE SCRIPTORVM VITIS ET SCRIPTIS

Praeterea uero bic Fabius Latine etiam annales condidit. Diony-
sius enim ubi historicos Latinos enumerat (1‚7,3)‚ qui ab ipsis
Romanis celebrentur et laudentur, etiam Fabium Maximum adfert:
τὰ δ’ ἐκ τῶν ἱστοριῶν ἀναλεξάμενος, ἃς οἱ πρὸς αὐτῶν ἐπαι-
νούμενοι Ῥωμαίων συνέγραψαν Πόρκιός τε Κάτων καὶ Φάβιος
Μάξιμος καὶ Οὐαλέριος ὁ Ἀντιεὺς καὶ Λικίννιος ΣἉάκερ Αἴλιοί
τε καὶ Γέλλιοι καὶ Καλπούρνιοι καὶ ἕτεροι συχνοὶ πρὸς τούτοις
ἄνδρες οὐκ ἀφανεῖς, - ἐπεχείρησα τῇ γραφῇ. atqui a scholiasta
Vergilii Veronensi (fr. 2) Seruilianus quidam historiarum scriptor
citatur. ergo quoniam unum Seruilianum nouimus, Fabii et Maximi
nomina lacuna, quae est ante Seruilianum, intercidisse ueri est si-
millimum eiusdemque rerum scriptoris uerba esse a scholiasta ser-
uata, quem commemorauit Dionysius. etiam locus, quo eum Diony-
sius post Catonem ante Valerium, Licinium, alios posuit, cum hac
sententia facit, eumque bominem genere non ignobilem fuisse etiam
ex illius uerbis s. l. satis elucet.

Habemus igitur Q. Fabium Maximum Seruilianum cons. a. 142.
6112 historicum, quem Latine ‘annales’ scripsisse atque res ab ad-
uentu Aeneae in Italiam deduxisse uerba quae ex eis deprompsit
Seruius (l'r. 1) testantur. praeterea nihil de eis addi potest, nisi
illud quod ex loco Dionysiano elucet, eum in scribendo eandem fere
uiam ingressum esse quam Catonem, Antiatem, Licinium atque ea
re differre a Pictore, quod quae ille summatim perstrinxerat, hic
prolixiore oratione persecutus est.

Quae ex libris eius supersunt, perexigua atque ea ex dimidia
parte dubia sunt. de Macrobii loco iam supra disseruimus. uerba
Prisciani (11.3) ad Cunctatoris laudationem funebrem Ο. filii ret-
tulit. 'Meyer (Orat. Rom. p. 5. cf. Vollmer Laudat. sun. p. 481), ad Q.
Fabii Maximi Allobrogici laudationem P. Scipionis Africani minoris
Hertz (ad Prisc. 1. s..) sub iudice lis manebit. porro uestigium eius
Harless tuid. adn. ad fr. 1) apud Dionysium deprehendit, neque ta-
men id sufficit, ut multa ex eo hausta esse statuamus. num ab aliis
scriptoriluis in usum uocatus sit, dignosci nequit.²)

Γ) Consilio hic negleximus Cic. de diu. 1, 26, 55, ubi ad Fabios pro-
uocatum est. solum enim Q. Fabium Pictorem et Fabium Pictorem no-
uit! Cicero. de alio fragmento Pictoris (lat. ann. fr. 6), quod falso huc
Du Rieu 1139? rettulit, uid. supra p. cmxxv sq.

