YALERNS ANTlAs CCCXIX

quamuis a Claudio arte exornata sint, rerum ordinem tamen non
turbauerunt neque a ueritate l'olybii decedunt. cum hac autem me—
moria quoniam Nepos concinit, etiam duo decreta, quihus Valeria-
nam refutat, cum ea conectenda sunt et ad eiusdem scriptoris artem
reserenda, qua Claudium insignem i'uisse litterarum consulum ad
regem Pyrrhum missarum exemplo (tr. 41) discimus. de hac qui-
dem re Nissen p.204. 219, Mommsen p. 4215, Vnger l. s. s. aliique
consentiunt.

Nobis autem per Liuianam artem Valeriana satis perlucet,
primum eius malignitas, qua contra Claudios Fabiis patrocinatus
Corneliae genti Fabiis infestae obtrectauit (uid. p. XLVII sqq.) ne-
que enim ipse P. Africani min. mortui laudes persecutus est, sed
cum eas omnino tacere non posset, oblique eius aduersarios eas
perorantes et imminuentes fecit (Liu.38,5t,1—4) resque a ueri-
tate saepe discedens ita conformauit, ut eius constantiam fiduciam-
que animi initio seruatam paulatim remoueret eumque tribuno-
rum certamina auersatum causa sua desperata muliebriter in Li-
terninum decessisse narraret fratremque Lucium aliis uiris defen-
dendum reliquisse. aperte tamen ne uulgatae admirationi obuiam
iret, misericordia eam deturhauit proposuitque exemplum subitae
fortunae hominum uicissitudinis, argumentum rhetorum artificiis ad-
modum opportunum, nam tota poetarum tragicorum ubertas eis pate-
bat. itaque postquam Coelius traiectionem uerborum numerosamque
sententiarum conclusionem ex rhetorum arte in historiam inuexit,
Claudius antiquitatem orationis sibi redintegrasse uisus est, Valerius,
praesertim ut hunc etiam arte superaret et obscuraret, spretis uer-
borum artificiis noua rerum conformatione eorum qui legerent non
solum animos delectare sed etiam commouere et detinere conabatur.
sic se ad eos Theophrasti discipulos uertit, qui apud Graecos de
secta Isocratis defecerant et rebus ex uitae ipsius uarietate conqui-
rendis et tragicorum exemplo accurate depingendis operam nauare
malebant quam uerbis anxie perpoliendis. 1) principes eorum fuerunt
Duris et Phylarchus, quorum ille, quod ipsam uitam curiose imitatus
erat, etiam uitiis (potandi et saltandi) descriptis, mulierum potissi-
mum, cum ne Penelopae quidem pudicitiae parceret (fr. 42), et im-
prouisis rebus homines minime opinantes occupauerat, ueritatem
etiam numeris, quos addere solebat, immodice amplificatis (sr. 40)

1) Cf. P. Scheller De hellenistica historiae conscribendae arte (diss.
Lips. 1911).

