 

L. CINCIVS ALIMENTVS CIII

est (Fest. p. 57. 262). haud indigna igitur ei esse uideri potuit
aemulatione Fabiae.

lle ipsis annalibus quae pauca dici possunt, prodita ea sunt
a Dionysio llalicarnasensi atque iam supra cum de Fabio ageremus,
quoniam uno loco excepto ille semper Cincium consociauit cum Fa—
bio, a nobis exposita et explicata (p. LXXXI sqq.) Graece igitur, ut
nobilitatis Romanae iudicio satisfaceret neque Graecorum arte in-
ferior esse uideretur, patrii sermonis asperitate spreta quam Latine
scribere maluit1), rerum cognitionem aut fabulis famaeque aut an-
nalibus maximis aut suis oculis memoriaeque debebat²), easque inde
ab Aeneae aduentu usque ad suam aetatem ita persecutus est, ut et
urbis originem et eas res, quibus ipse interfuerat, copiose et accu-
rate enarraret, capitulatim percurreret ea quae inter baec tempora
facta sunt.

Inscriptio annalium aut liber quidam certus nusquam adfertur,
fragmenta perpauca eaque magnam partem dubia ad nos peruene-
runt, iudicia de eo a nullo uetere scriptore prolata sunt⁸)‚ neque
Polybius aut Cicero mentionem eius iniecerunt. uidetur igitur scrip-
tor plebeius patricii gloria obscuratus nec multum lectitatus esse,
unde, ni iam tum habuissent sua fata libelli, historiae palmam Fabio
tribuendam esse concluderemus. nunc de librorum Cincianorum in-
dole ac fide propter reliquiarum paucitatem et tenuitatem iudicium

cohibendum est.
Sed Niebuhr (H. R. Ι p. 282), quem secuti sunt Lachmann (D. f.
L. lp. 16), aliique atque etiam post Hertzium Closset (Ess. p. 448 sq.),

ll Non inprobo omnino causas, quibus Hertz p. 12 Cincium com-
motum Graece scripsisse suspicatur. is enim uel edocendo Hannibali
libros suos eum destinasse uel Graecorum potissimum eruditioni arbi-
tratur, ut eos digniore de Romanorum historia sententia imbueret.
subest enim aliquantum ueritatis, etsi neque in usum Hannibalis Graece
scripsit sed contra eius admiratores, Sosyium, Silenum aliosque, neque
in usum Graecorum sed nobilium Romanorum linguae artisque Graecae
peritorum et, iudicum. uid. supra p. Lxxv sq.

2} Quod Dionysius 1, 79, 4 Cincio Fabium fuisse fontem adseuerat,
hac in re eius auctoritatem pro nihilo habendam esse supra p.Lxxxi1
docuimus; illud eius consilium forsitan fuerit, ut post editum Pictoris
opus hominum doctorum, qui patricii Fabiique non essent, fauorem
ad partes suas traheret axBlum Einleituny in Roms alte Geschichte
p. 6732.

3> Apud Liuium 21, 38,3 (fr. 7), ubi antea uulgabatur Cincius —
maximus me auctor moueret, nunc ex optimis libris scriptura Cincius —
maxime auctor moueret restituta est.

