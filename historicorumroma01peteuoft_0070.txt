LVI PROLEGOMENON

ad belli alterius Samnitium tempora, quibus aequalem scriptorem
certum Liuius se uidisse 11egat1), mutari uidetur ea re, quod pau·
latim numerus nominum copiaque rerum augetur, plures gentes
ad magistratus administrandos admittebantur, res gestae litterarum
custodia accuratius seruabantur. at inaequalitas, qua prima pentas
Liuiana insignis est, ne in altera quidem omnino desinit consulesque
etiam tum perlongum temporis spatium communicatis honoribus sua
quisque laude caruerunt. frustra igitur de discrimine illo, quo post
cladem Gallicam ad certiora eniteremur, declamatum est. immo
saeculum et antecedens et subsequens paene in simili obscuritate
latent, ‘uelut quae magno ex interuallo loci uix cernantur'.

Liuius autem 1. s. non modo certum scriptorem non exstare que-
stus est sed etiam et singulorum gesta et publica monumenta rerum
confusa causamque in ambitione mendaciisque positam3 itaque prius-
quam satis certus scriptor res memoriae mandasset, iam mendacia
illa in pontificum fastos inuasisse sihi persuaserat, quae opinio annis
diebusque triumphorum confirmatur, quorum quin magna pars (dle
lzmqnsarchliclzsten Triumphaldccten) gentium memoria esset seruata
Mommsen (R. F. ll p. 377) non posse dubitari docuit. quae quidem
si hos retinuerunt aut postea eruerunt et collegerunt, etiam rerum
capita, quibus illi honores decreti erant, breuiter comprehensa esse
probabile est, ambitionem autem gentium tum exarsisse, cum laudes
plurium inter se conferrentur, id quod fieri non potuit nisi pontifi-
cum opera interposita, cum tabulas suas supplerent, quam si a. fere
300.454 nauatam esse sumimus, inde publice gentes de fama re-
rum a se gestarum inter se certare coepisse uidentur atque non so-
lum ad explendam gloriae cupiditatem iuuentutisque studia inflam-
manda suas laudes auxisse uel calamitates acceptas explodentes, con-
tegentes, excusantes aut, quoniam dies atri in hominum recordatione
durabant, culpam in alios transferentes uel, ut plures uictorias
triumphosque arriperent, bella cum finitimis dilatantes resque semel
gestas iterantes, sed etiam alias, si possent, uariis artibus suis me-
ritis spoliantes, quorum mendaciorum satis multa exempla supra
enumerauimus.

Supplementa tamen illa non semel idque ita, ut in perpetuum
constarent, esse composita uidentur sed pontificum uoluntati et ar-
bitrio subiecta fuisse, ut quotiescumque eorum maximo placeret,
gentium quarundam ambitioni et auctoritati paterent atque etiam in

 

1) 8, 40, ι’). cf. Dionys. 1, 73, l: παλαιὸς μὲν οὖν οὔτε συγγραφεὺς οὔτε
λογογράφος ἐστὶ Ῥωμαίων οὐδὲ εἷς.

