 

L. CORNELIVS SVLLA ('('LXXV

rum rationem habuit, dum mors c. 37 describenda esset, quam ipse
diuinatione praeceperat. in illis tamen capitibus non uui alicui auc-
tori se addixit. nam modo per singulas particulas cum Appiano con—
cinit modo discrepat. sed quoniam Busoltl) pluribus exposuit et
Posidonio et Liuio eos usos esse itemque hunc illo, omnes igitur ae-
quitati cuidam studuisse, auctores nominare admodum difficile est,
constare tamen uidetur, si Plutarchus et Appianus de Sulla ad
uerbum consentiant, hoc ex scriptore Graeco i. e. ex Posidonio
sumptum esseff) et quo quid Sullae eiusque superstitioni magis
faueat, eo certius eius commentarios subesse, id quod ad Plutarchum
potissimum pertinet, cuius omina et prodigia longe plura sunt quam
apud ceteros atque etiam ad res suscipiendas et exsequendas ita
ualent, ut descriptio al) illis separari non possit.

Neque enim Sulla, ut uetus ille Cato Censorius ‘haudquaquam
obtrectator laudum suarum ², aperte se resque a se gestas laudauit
sed callide hoc consilium modestiae specie obtexit. omnes enim illas
praeclaras res se non suae suorumque uirtuti et prudentiae sed
miro cuidam deorum fauori et, beneuolentiae dehere dixit3), qui se
singulariter in omnihus coeptis adiuuissent. hinc ex mediis hostium
insidiis se incolumem euasisse, hinc repugnantibus et aduersantibus
nobilissimis uiris auctoritatem et gratiam consecutum esse, hinc
exiguo militum numero incredibiles hostium copias se fudisse fu-
gasseque paucosque ipsum amisisse.

Vt autem Fortunae se quasi filium fuisse omnibus persuaderet,
duas potissimum res excogitauit, quae ad id facere uiderentu1·.4)
primum enim omnia uaticinia, prodigia, ostenta, somnia diligen-
tissime conquisiuit librisque suis inseruit, ut his luculentis exemplis

 

1) Fleckeiseni ann. 141 p. 321—349. 405—438.

2) Cf. C. F. Amold Untersuch. aber Theophanes von Myt. ιι. Posi-
donius von Ap. in Fleckeiseni ann. suppl. XIII p. 114 sqq. Busolt l. s.
p. 323. 437.

3) Cf. Plut. Suu. 6: ἔτι δὲ καὶ δι’ ὧν φησι πρὸς τύχην εὖ πεφυκέναι
μᾶλλον ἣ πρὸς πόλεμον, τῇ τύχῃ τῆς ἀρετῆς πλέον ἔοικε νέμειν καὶ
ὅλως ἑαυτὸν τοῦ δαίμονος ποιεῖν (fr. ὅ). 6. 34: οὕτω δὲ ἄρα οὗ
ταῖς πράξεσιν ὡς τοῖς εὐτυχήμασιν ἐπίστευεν.

4) Vid. Miseh l. s. p. 139 sqq. Sallustius postquam Sullae uirtutes
bonorum initiorum maxime laudauit, eius fortunae ita meminit, ut
scite adderet (Iug. 95, 4): multique dubitauere, fortior ανι felicior esset.
cf. Plut. Sull. 6: Σύλλας δὲ πολλὰ δράσας ἄξια λόγου δόξαν ἕσχὲν ἡγε-
μόνος μεγάλου μὲν παρὰ τοῖς πολίταις, μεγίστου δὲ παρὰ τοῖς φίλοις,
εὐτυχεστάτου δὲ καὶ παρὰ τοῖς ἐχθροῖς. fr. S.

XVIII*

