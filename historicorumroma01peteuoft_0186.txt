CLXXH DE SCRIPTORVM VITIS ET SCRIPTIS

mouisse satis habui et in Heminae reliquiis illa Gellii uerba locum
suum retinere passus sum.

Denique quoniam inter Dionem et Heminam uix de ullo frag-
mento lis oriatur, iure nostro quae infra sequuntur fragmenta Cassio
Heminae attribuisse nobis uidemur.

Ex eis uero scriptoribus, qui nomine Cassium citauerunt, anti-
quissimus est C. Plinius superior. ducentis igitur fere annis om-
nino uidetur latuisse. nam Dionysium Cassio usum esse recte Kiess-
ling (De Dion. font. p. 18) negauit, neque Liuio eum in manibus
fuisse demonstrari potest, quoniam, etsi in compluribus rebus (adn.
ad sr. 16. 19. 20. 32. 38) concinunt, hi consensus non sunt ita
comparati, ut necessario ex solo Cassio Liuium hausisse statuendum
sit. sed Plinius in naturali historia quattuor locis (12. 13. 26.
37)1) Cassium Heminam citauit, et quicunque sere post hunc uete-
rum historicorum fragmenta seruauerunt, eidem etiam Cassii me-
minerunt, plurimis locis Nonius (9. 10. 16. 17. 21. 23. 24. 27.
28. 33. 34. 35. 36), tum Priscianus (25. 29. 30. 31. 32. 40)“-’),
Seruius (3. 4. 6. 15. 22. 38), Macrobius (adn. 6. 1-1. 18. 20),
Solinus (2. 7), denique singulis locis Appianus (19), Gellius
(8), Tertullianus, Minucius Felix, Lactantius (1 c. adnot),
Diomedes (11), Censorinus (39), scholia Veronensia (5). ex
his DiomedeS, Nonius, Priscianus propter uerba quaedam prisca eum
laudauerunt idque ita, ut omnibus paene locis numeros librorum
adderent, unde lexico aliquo eos usos esse consequitur. ceteri
autem scriptores, qui propter res ab eo relatas eum citauerunt libri
numero nisi singulis locis omisso, sua Varroni debuerunt, Cassii resus-
citatori, id quod posteaquam in editione priore posui, nunc certis
argumentis alii demonstrauerunt — ne a Plinio quidem eum ipsum
esse inspectum Muenzer (chellenlcritils d. Plin. p. 183—189) —,

1) Cum index librorum XII et XIII idem sit, in libro autem XIII
Cassius citetur, uix uerba quaedam Cassii in lib. XII latere cum Rothio
putabimus.

2) Quamquam Meyer hoc fragmentum p. 551 in Cassii Seueri reli-
quiis posuit, tamen VVeicherto rectius id Heminae tribui concedit. contra
Hertzio (ad Prisc. I p. 380) inde quod Hemina plerumque Cassius He-
mina, uno loco Hemina a Prisciano citatur, Cassius Seuerus orator ui-
detur esse dictus, quem bis simpliciter sub Cassii nomine cum librorum
inscriptione attulit (VII p. 333 H. VIII p. 489 Η). ego tamen propter
formas adulati et adhortati, quibus passiue Cassius Seuerus uix est usus,
rem non ita exploratam esse duxi, ut omnino eicienda sint haec uerba
ex Heminae reliquiis.

 

