vr*

garii coniecturis peperci neque ullum ex libello de origine
gentis Romanae admisi, cuius auctoreS, etsi argumenta ex cer-
tioribus fontibus collegerunt, omni fide indigni sunt.

'sextus autem uerba secundum optimam quamque editionem,
si qua interim publici iuris facta erat, ratione recensui. tum in
apparatu critico componendo id tenui, ut quae ad uerba ex ue-
teribus annalibus excerpta essent, tota mole discrepantiarum
instruerem orthographia excepta, de ceteris potiores elige-
rem, quae ad argumenta interpretanda aut ad uerba fortasse ex
uetustate translata pertinerent, plures tamen addere mallem
quam ad diuersas editiones euoluendas usum reuocare. de so-
lis Gellio et Nonio omnibus locis, ut chartae parcerem, etiam
sigla· M. Hertzii et L. Muelleri retinui neque h. l. tacebo ante
annos sex et quadraginta apparatu illius Gelliano, G. Thilonis
Seruiano uti mihi licuisse. Coniecturis, ne traditionem per se
saepe incertam magis turbarem historicaque studia occuparem,
praesertim in truncis paucorum uerborum, raro indulsi, item de
clausulis numerandis, quarum quaedam exempla Fr. Leo animad-
uertit (Roem. Lz‘t. I p. 330 n. 2. 339 n. 4. 346 n. 1), manus abs-
tinui.

Deinde adnotatione textum suppleui et eorum fragmento-
rum, quae etiam aliis locis seruata sunt, et eorum locorum,
qui ex eodem auctore ex quo fragmenta originem duxerunt uel
duxisse uidentur, denique in eam ex uariis libris libellisque
omnia ea contuli, quae cum probabilitate quadam ad intelle-
genda aestimandaque fragmenta inuenta erant.

De emendando hoc libro Ioannes Gilbert, discipulus olim
meus, tum collega Afranus, nunc amicus, optime meritus est,
cuius singulari subtilitati et indefessae diligentiae debitam iu-
stamque gratiam habere non desinam.

Misniae mense Ianuario a. MCMXIV.

HERMANNVS PETER.

Diem mensis Februarii sextum decimum Hermannus Peter
scribens paene, certe scripturiens obiit supremum summo per
extremos dies occupatus desiderio hanc editionem usque ad

