LIV PROLEGOMENON

a. 503251, quo in actis Agr. Menenius triumphat, P. Postumius
ouans in urbem ingreditur) uel male pugnant (a. 477. 277 Τ. Mene—
nius 2, 51, 1 sq., qui anno insequenti accusatus et damnatus est,
quod Fabiis ad Cremeram opitulatus non esset c. 52,3. cf. Dionys.
9, NJ), 23, l).¹) T. Larcio saltem dictaturam primam Liuius (set
Dionysius) seruauit ‘ueterrimos auctores’ secutus, cum alii eam ad
gentem Valeriam traherent (2, 18,4-6). denique rebus praeclare
factis hae gentes omnino non excellunt, nisi perpaucis, quae ex pri·
mis liberae rei publicae annis sermone et sama propagatae et cele-
bratae sunt.

Quodsi eas Valerios, Fabios, Cornelios, Claudios, Furios, Quinc—
tios uirtute, constantia, felicitate non aequasse concedimus, illud
tamen comparata cognitionis nostrae horum generum diuersitate se·
quitur Verginios, Menenios, Minucios ceterosque memoriae suae pro-
pagandae officio defuisse.

Hoc autem explicari non potest nisi ita ut occasionem laudes
gentiles in explenda magistratuum serie augendi post exstinctas illas
gentes datam esse censeamus, cum non haberent, quisnam causam
tuendam suscipe1·ent²') plagiariisque intercederent, eandemque ini-
quitatem etiam gentes plebeias passas esse, quarum memoria non
ultra c. 366. 388 repeti potest3 nam quoniam cum consulatu demum
ceterisque magistratibus curulibus ius imaginum consecutae res a
se gestas litteris posterisque mandare coeperunt, patriciae gentes
superstites illas eadem licentia occuparunt qua suarum exstinctarum3
ut igitur tribunos militum consulari potestate ex suis (praeter unum
Trebonium) maioremque partem ex superstitibus usque ad senos
suppleuerunt (Mommsen l. S. II p. 225 sqq.) , ita non dubitauerunt
Coriolanum ex plebeia gente Marcia inter patricios adoptare. hinc
igitur memoriam antiquitatis Romanae post a. 366. 388 in eam for-
mam, quae nobis a Liuio Dionysioque tradita est, redactam esse
apparet.

Atqui longe alia fides rebus post incendium Gallicum haberi solet,
alia eis quae ante. haec enim opinio iam inter Romanos percrebruit,
qua de causa Claudius Quadrigarius initium scribendi ab eo cepit
et Clodius quidam (Paulus, ut uidetur, uid. infra) apud Plutarchum

 

1) Res a Meneniis potissimum gestae apud Liuium retractationibus
eiusdem materiae etiam ad alias gentes relatae et turbatae sunt. uid.
Niebuhr II p. 231 sq. Schwegler Π 702 sq. 754 sq.

2) Itaque patricia gens Genuciorum et Minuciorum usque ad fastos
Capitolinos cognominis honore caruerunt. Mommsen R. F. I p. 65—68.

