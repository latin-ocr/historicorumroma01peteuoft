xvm PROLEGOMENON

indiciis destituti simus, ex fide memoriae coniectura capienda est.
nam auctoritatem rerum eo ipso tempore, quo cum gererentur lit·
teris consignarentur, auctam esse consentaneum est. atqui Vestales
post cladem Aliensem omnia sua sacra auferre potuisse traditum est
(Liu. 5‚40‚ 7. l'lut. Cam. 20), commentarios autem uel libros ponti-
ficum flammis combustos esse Liuius plane narrauit¹): an tabulas
illas, si iam antea propositae erant, quae et graues onere nec tantae
curae essent pontificibus quantae commentarii uel libri, in quibus
omnes caerimoniae continerentur, ab eis anxie seruatos esse existi-
mabis? praesertim cum munere suo diurno functae essent. itaque
Liuius etsi post urbem recuperatam cum aedificaretur, a tribunis
militaribus foedera ac leges conquisitas esse commemorauit (6, 1, 10),
illarum tabularum nusquam mentionem fecit, durat autem dubia et in-
certa rerum Romanarum memoria etiam per quinquaginta fere annos,
inferiore igitur demum aetate, cum studium res Romanas noscendi
augeretur multumque ciuitatis interesse coepisset, ut, quantum fieri
posset, eadem apud omnes fama ualeret, hoc pontificibus esse datum
negotium uidetur, ut rumorum uarietate remota unam rerum memo·
riam propagarent. hi enim praeter ceteros sacerdotes ad id idonei
erant, quia mensurae et numerorum periti etiam hemerologia publi-
cabant. illucescere autem cum bellis Samniticis certior rerum cogni—
tio uidetur eaque per longum temporis spatium pontificum tabulis
nixa, quas iam aliquot annis ante institutas esse probabile est. nam
quod res ne a consulibus quidem a. 298. 456 gestae publica auctoritate
diuisae sunt, eo factum est, quod in tabulis praescriptis magistratuum
nominibus, quibus annus significaretur, consulum nomina non itera-
bantur (cf. Catonis or. fr. 88), sed res tantum modo gestae in ciui-
tatis cognitionem proferebantur, postea igitur in annalibus eiusdem
anni nomina facile mutari potuerunt, ut tanta intercesserit discre-
pantia de rebus eiusdem anni consulum, uelut inter L. Cornelii Sci-
pionis Barbati elogium marmori incisum et Liuium, qui unus eius res
narrauit (uid. infra p. XLII sq). etiam prodigia, quorum procuratio
penes pontifices erat2), quoniam ea ante a. 249. 505 publice non

 

1) Haec plerorumque u. d. sententia est, Niebuhrii Η. R. I p. 257 sq„
Beckeri Antiq. I 7, Schwegleri H. R. I p. 38 sqq. Π 3. ΙΠ 270 sqq. Momm-
sen Η. R. I p. 462. Pais H. R. I 1 p. 33. ceterum etiam postea pontifi-
cum tabulae in summo periculo fuerunt. identidem enim regia incendio

flagrauit. uid. supra p. x1v.
2) Marquardt staatsverw. 1112 p. 259 sqq. cf. Wissowa Reziy. d. Roe-

mer² p. 390 sqq.

