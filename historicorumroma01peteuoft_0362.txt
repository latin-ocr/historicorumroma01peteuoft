CUCXLVlH DE SCRIPTORVM VlTls ΕΤ SCRIPTIS

praesertim cum Sisennae historias Nonio in manibus fuisse uiri docti
dissentirent, infra in fragmentis disponendis hoc ordine neglecto
eandem uiam ingressi quam in ceteris scriptoribus primo loco collo-
care maluimus ea fragmenta, qnae aliqua cum probabilitate ad certas
res referri possent, ad temporum ordinem digesta, deinde cetera ex
rerum similitudine adiungere, certum autem iudicium de ratione,
quae inter Nonium et Sisennam intercedat, proferre magis ad illius
indolem studiumque cognoscendum pertinet quam ad nostrum opus.¹)

Apud alios scriptores perpauca notitiae Sisennianae indicia ex-
stant. Seruius enim tribus locis (fr. 1. 2. 4. cl'. 143) in rebus an-
tiquis Romanis Sisennae auctoritate utitur, Macrobius bis (sr. 7. 8)
eius uerba quaedam ex libro Il, Priscianus unum locum ex libro
duodecimo (fr. 131), duos ex incertis sr. 138. 135», denique unum
Ioannes Lydus inscriptione omissa (fr. 133) citauit. hic tamen
ipse Sisennae librum se uidisse negat2), idemque etiam de aliis
scriptoribus, quos modo commemoraui, probabile est.3)

Ad supplendum uero totius Sisennae doctrinae et eruditionis con-
spectum quasi corollarium dedi fragmenta Milesiarum, quos libros
- minimum tredecim — lasciuos et. impuros cum uerteret ex
Graeco Aristidem secutus (uid. supra p. CCCXLI n.), aetatis suae auri-
bus et iudicio obtemperauit. nam quos Parthi post cladem Roma-
nam a. 53. 701 in castris inuenerunt libros, aut Aristidis aut Sisen-
nae Milesiaca fuerunt (plut. Crass. 3⁵2), quorum quae supersunt
reliquiae, ex libro tertio decimo per lulium Romanum Charisius
seruauit. orationes autem eius, quas habuit pro Verre et contra Ru-
sium et si quas alias (Meyerpssbss sqq), litteris non propagatae sunt,

1) Breuitas fragmentorum, quae pleraque paucis uerbis sine sen-
tentia constant, id effecit⁷ ut perraro ad certas quasdam res ea rettu-
lerimus. accedebat etiam quod eadem genera urbium uel obsessarum
uel oppugnatarum uel expugnatarum pugnarumque diuersis locis nar-
randa erant, uarietasque fortunae et dolorum saepe repetebatur, cum
de rebus in mari gestis, in quibus enarrandis complura fragmenta uer-
santur, nihil de bello sociali memoriae proditum sit.

2) Quod Fenestellam atque Sisennam a Varrone in libro de rebus
humanis (ἐπὶ ἀνθρωπίνων πραγμάτων) laudatos esse Lydus dixit, negle-
genter auctorem, cui haee debet, exscripsit. Fenestella enim Varrone,
non Varro Fenestella uti potuit.

3) In fr. incertae sedis neglexi unum locum, quem apposuit Krause
p. 317. haec enim sunt Varronis uerba apud Gellium 2‚25,9: Assen—
tior tamen fere onmes dicunt. Sisenna unus ‘assentio’ in senatu dicebat
et eum postea multi secuti. eademque refert Quintilianus inst. 1, 5, 13.
sua autem sponte apparet haec non posse referri ad Sisennae scripta.

 

