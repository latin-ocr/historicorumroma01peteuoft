Q. LVTATIVS CATVLVS1)

Q. Lutatio Catulo pater fuit Quintus (C. I. L. I n. 591 et 592
p. 170), mater Popilia (Cic. de orat. 2, 11, 44), gens plebeia sed
familia Summa (Cic. pro Planc. 5, 12). Quos gesserit magistratus
ante consulatum, memoriae non est proditum. consulatum uero ter
frustra petiuit, primum a. 107. 647, quo C. Atilio Serrano cessit,
deinde a. 106. 648, quo Cn. Mallio, tum a. 105. 649, quo C. Flauio
Fimbriae (Cic. pro Muren. 17, 36. pro Plane. 5, 12). denique con-
tigit ei consulatus anni 102. 652 et C. Marius collega. missus uero
hic est in Galliam contra Teutonos, Catulus in Galliam cisalpinam,
ut Cimbros ab ltalia arceret. quam ob rem obsedit Alpium fauces,
quae per Brixentes ad Athesim ferebant, sed a Cimbris repulsus 2)
primo Athesis transitum defendere conabatur, cuius tutandi causa
in utraque ripa castella posuerat. ipse cum maiore exercitus parte
in dextra fluminis ripa castra habebat, una legio (Plin. 22, 11)
sinistrae ripae castellum tutabatur. cum uero Cimbri arborum truncis
supra in flumen inmissis pontis, qui castella iungebat, sublicas lahe-
factarent corporumque robora et. proceritates ostentarent, qui erant
in maioribus castris milites Romani, animis conciderunt atque in
fugam se praecipitauerunt3 contra altera exercitus pars, quae in
sinistra Athesis ripa deserta erat, ‘uirtute sua explicata' per hostes
erupit proconsulemque fugientem consecuta est. 3)

 

1) Cf. R.. Buettner Porcius Licinus u. der litterarische Krez's des
Q. Lutatius Catulus (1893).

2) Haec enim tradidit Liuius per, 68 (cf. Frontin. str. 1,5, 3), cui
malo fidem habere quam Plutarcho Mar. 23, qui sua sponte, ne copiarum
uires dispergeret, ex Alpium faucibus Catulum decessisse scripsit, cf.
Muellenhoff Dentsche Altertumsk. II p. 137 sqq. uidetur hoc Catulus
ipse in uita sua memoriae mandasse.

3) Supra Liuium secutus sum, nam Plutarchus (cv. 23) ita- Catuli
famam restituit, ut eum ὥσπερ χρὴ τὸν ἀγαθὸν καὶ τέλειον ἄρχοντα, cum
frustra milites ut manerent adhortatus esset, ne effuse Romani fugere
uiderentur, ipsum cum aquila antecessisse narraret, at uero legionem
illam trans Athesim tam fortiter castra oppugnata defendisse, ut eis
expugnatis factoque foedere hostes saluos milites dimitterent, ubi quod
aeneum taurum, per quem illud iuratum esset, tamquam spolium post

 

