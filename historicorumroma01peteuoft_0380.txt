Q. AELivs TVBE301)

Aeliorum Tuberonum familia et uitae simplicitatis seueritatisque
et doctrinae litterarumque laude per complura saecula floruit, pri-
musque, de quo compertum habeamus, Q. Aelius Tubero, Aemiliae
Africani minoris sororis filius, L. Aemilii Pauli nepos, inclaruit. is
princeps Romanorum totum se addixerat stoicae uitae ac disciplinae,
usque adeo, ut non solum domi seuerus ac parcus esset sed etiam
publice, cum Africani mors honestanda esset, summam ostentaret
simplicitatem. in re publica stabat ab optimatibus, ut Tib. Gracchum,
cum eius amicus fuisset, rem p. nexantem derelinqueret et postea
in Gaium fratrem haud frustra complures orationes haberet. neque
tamen, ut ait Cicero, maiorum honoribus respondere potuit. erat
enim ut uita sic etiam oratione durus, incultus, horridus, neque pla-
cuit stoica eius iactatio populo, qui eius sapientiam in morte Afri-
cani celebranda tam grauiter tulit, ut praeturae spe eum deiceret.
num postea eam adeptus sit et ad summum honorem escenderit,
etsi Pomponius (de orig. iur. 40) id tradidit, nescimus, neque enim
apud Ciceronem, cui pleraque de eo debemus (Brut. 31,117. pro
Muren. 36, 75. Lael. 11, 37. 27, 101), usquam eius magistratuum fit
mentio, nisi eum tribunatu functum esse.³)

Multo maius eius fuit nomen in litteris, quibus dies noctesque
summa cum adsiduitate operam dabat (Cic. de or. 3, 23‚87). atque
primum quidem audiebat Publium Mucium et Brutum et Manilium,
qui ius ciuile fundauerant (Pompon. l. s. s.), tum uero Panaetium
philosophum, inter cuius discipulos praecipuum locum obtinuit, cum
non solum eius condiscipuli sed etiam ipse Panaetius libros quos-
dam ad eum miserint3), Cicero autem ei partes quasdam colloquii
de re publica instituti tribueritfi)

 

1) Vid. adn. ad p. cccn.

2) Recte enim Schuetz Brut. l. s. pro triumuiratu, quae codicum
scriptura explicari nequit, substituit tribunatum. — Cf. Zeller Gesch. d.
yr. Philos. m 1³ p. 535 sq.

3) Cic. de offic. 3, 15, 63, de fin. 4, 9, 23. Tuscul. 4, 2, 4 ef. acad. 2,
44‚135.

4) De re p. 1, 19, 31. ad Q. fr. 3, 5, 1. ad Att. 4, 16, 2.

 

