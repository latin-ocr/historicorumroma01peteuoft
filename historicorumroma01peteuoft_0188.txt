FABIVS PICTOR
Qvi LATINos ANNALES ooND1D1T

Vnum aliquem Ser. Fabium Pictorem aequalem Seruii Fuluii
(consulis 135. 619) non solum disertum sed etiam iuris et littera·
rum et antiquitatis bene peritum fuisse, alium autern eiusdem nomi-
nis et cognominis eadem sere aetate Latinos annales condidisse quo-
niam Cicero testatur (uid. supra p.LXXV111 sqq), idem Fabius, id quod
iam Nonius (p. 518, uid. infra p. CLXXV) statuit, et ut proaui laudem
Catonis Latina historia obscuratam redintegraret, Latine annales et,
ut adulescentium gentilium ad sacerdotia aspirantium doctrinae con-
suleret, de iure pontificio libros scripsisse uidetur, cuius quidem
historiam inconditam fuisse quod Fronto (p. 114 Ν.) Latinos histo-
ricos recensens iudicauit, non mirabimur, nam ante Coelium Anti-
patrum gentili studio ductus ei operae se accinxerat.

Inscriptio, si Nonio (fr. 3) fidem habes, ‘rerum gestarum libri’
fuisse uidetur, si Gellio (fr. 6), ‘annales'. Ex libris eius adfertur
primus, quo initia urbis narrauerat, et quartuS, quo usque ad a. 367.
387 progressus erat. Perexigua eius fragmenta praeter unum, quo
duo Fabii a Cicerone coniunguntur (fr. 5 uid. p. LXXXVII), a scrip-
toribus, qui Quintiliano recentiores sunt, seruata sunt, singula ab
ipso Quintiliano (2), a Gellio (6), a Nonio (3), duo a Seruio (1. 4),
ex quibus quin huc pertincant fr. 2 et ὃ, dubitari non potest, cum
ex Fabio Pictore ipsa Latina uerba adferantur, nec quin fr. 4 Seruius
uel quicunque eius auctor suit, ex Latinis Fabii annalibus sumpserit.
quem cum altero loco, ubi Fabii mentionem fecit (fr. 1), eundem
Fabium intellexisse ueri simile esset, hoc autem loco Fabium Pic-
torem (qua re de Fabio Seruiliano cogitare uetamur) appellaret,
utrumque fr. ad hos Fabii Pictoris Latinos annales rettulimus.¹)
Gellii locum ( fr. 6) Seruiliano uindicare studuit cum Krausio p. 48
Du Rieu p. 397, idque eam ob causam, quod Gellius ceteris locis,

1) Fatendum tamen est: inde quod fr. 1 Fabii Pictoris auctoritatem
coniunxit cum pontificalium librorum mentione, suspicionem nasei, ne
etiam hoc ex Fabii Pictoris iuris pontificii libris manauerit.

 

