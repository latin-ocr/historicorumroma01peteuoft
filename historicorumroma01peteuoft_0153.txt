M. PORCIVS CATO cxxxlx

giniensibus bellum initum esset, uictae essent, factum csse, ut
earnm historia libris altero et tertio al)solueretur.¹›

ltaque sic statuam: Cum Cato a. 189. 565 ex Antiochi bello
Romam reuersus et a. 184. 570 censura functus in foro domique
otium negotiosum ageret, ut erat ‘cupidissimus litterarum’⁷ amplam
rerum Graecarum et Italicarum scientiam sihi parauit, cuius ut
etiam ciues participes essent indoles eius ferebat. multa igitur
scripsit ediditque. Perse autem ad Pydnam uicto Romanis doctis
imperium constitutum perfectumque esse uisum esse testis est Po-
lybius, qui tum res ab initio belli Hannibalici usque ad suam aeta-
tem persequi consilium ceperat (Susemihl Ales.. Litter. ΙΙ, p. 106),
ut etiam Catoni facile in mentem uenire potuerit Graeco more res
urbium Italicarum, quae bellis Punicis contaminatae ad imperium
Romanum aspirabant, ab originibus repetere. nam in scribenda ea
historia se iam anno 168. 586 uersatum esse ipse in libro secundo
(fr. 49) significauit. itaque si uiginti fere annis post septimus ei
originum liber in manibus erat, hoc autem temporis interuallo non
solum multis causis districtus erat sed etiam alia opera diuersi
generis composuit, denique si quattuor posterioribus libris inscriptio
parum idonea esse iam Cornelio Nepoti et Festo (uel Verrio Flacco)
uisa est eique noua praefatione incohati sunt (sr. TU, origines non
uno tenore scriptas et publicatas esse sequitur. ²)

Maximum autem hoc discrimen intercessit, quod in quarto libro
diuersi riuuli studiis eruditioneque nutriti confluxerunt Catoque
rerum uel quas certis auctoritatibus comperisset uel quas ipse ui-

1) Hanc sententiam pluribus explicandam eb firmandam A.W⁷agener
1. s. suscepit, neque tamen probauit, itaque Bormannus l. s. in quibus-
dam rebus Niebuhrium secutus cum ex serie rerum Romanarum reli-
quias originum collocari posse desperaret, hoc potissimum Catoni pro-
positum fuisse censuit, ut situm et mores populorum, qui tum cum
Romanis coniuncti essent, describeret componeretque quam nunc ethno-
graphiam appellaremus imperii Romani, primusque liber contineret
origines Romanas, secundus et tertius urbes Italicas, quartus Siciliam,
fortasse etiam Sardiniam et Corsicam, quintus et sextus Illyriam et,
Macedoniam, septimus Hispaniam: sed hoc inuentum Vahlen (Ztschr.
f. oesterr. Gymn. 1859 p. 480 sqq.) et Iordan (in Fleckeis. ann. 1101. 79
p. 424—433) iam satis grauibus argumentis redarguerunt; nam hae
sententiae et cum eis, quae de originibus ab antiquis scriptoribus pro·
dita sunt, et cum ipsis reliquiis plus minusue discrepant, neque quis-
quam eis patronus exstibit.

2) Nipperdey ad Nep. 3, 3. Bergk Opusc. II p. 748. Seeck Kalenrler-
tafel p. 178.

