VALERIVS ANTIAS1)

Quae supra de Q. Claudii Quadrigarii aetate ac uita testimonia
pauca et incerta allata sunt (p. CCLXXXV)‚ nunc ad Valerium Antiatem
pergentibus nobis iterum adhibenda sunt. et ut illic sic etiam hic eis
adquiescendum. Vixit igitur uterque eadem qua Cornelius Sisenna
aetate, ita tamen ut Antias, quoniam et a Velleio et a Frontone illius
aetatis historicos enumerantibus post Claudium recensetur, aetate
Claudio inferior fuisse uideatur (uid. infra p. CCCXJ sqq). quod autem
Claudii annalium uestigia descendunt usque ad annum 82. 67⁶.)
(fr. 84), huius usque ad a.91. 663 (fr. 64), omnino Antiatis libro-
rum posteriorum reliquiae multo rariores sunt quam Quadrigarii.

Quae praeterea de eo apud plerosque, qui de eo egerunt, scripta
exstant, omni fundamento carent: primum Quinti praenomen, quo
Vossius eum nulla auctoritate insigniuit ceterique usque ad Krau-
sium (p. 266) et Clossetium (p. 503), aut Publii, quod Schottus ex-
cogitauit (cf. Liebaldt p. 2); tum praetura anni 84. 670, qua Krause
(l. s.) eum ornauit, errore Lachmanni (De font. Liu. 1 p. 37 n. 4> in·
duetus2) denique, quod fuerunt qui propter cognomen contenderent
eum Antii natum Romam migrasse, hi non uiderunt iam bello Han·
nibalico anno 215. 539 L. Valerium quendam Antiatem quinque na-
uibus praefectum esse, ut legatos captos Romam deportaret (Liu. 23,
34, 9)3), unde, quia tum M. Valerius Laeuinus in Italia inferiore
praetura fungebatur, P. Valerius Flaccus autem legatus Laeuini prae-
fectusque classis quinque illis nauibus Antiatem praeesse iusserat,

 

1) Liebaldt De Valerio Antiate annalium scriptore, progr. Numburg.
1840. Gutschmid Kleisne Schriften V p. 526—531. Fr. Muenzer De qente
Valeria (dissert. Berol. 1891) p. 54-71,

2) Cadunt igitur etiam quae Krause de anno, quo natus esset An-
tias, effecisse sibi uisus est.

3) Pighius ann. II p. 176 hunc Antiatem historias scripsisse suspi-
catus est nanctusque est sibi obsequentes. sed hanc coniecturam per-
uersam esse non est cur demonstremus.

nist. Rom. rel. 1, ed. Peter. Ed. alt. XX

