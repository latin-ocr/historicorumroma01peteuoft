C. LICINIVS MAGER1)

In historicis Latinis Cicero de legg. 1, 2, 7 posuit etiam Macrum,
cuius plenum nomen fuisse C. Licinii Macri ex eis quibus eius libri
afferuntur locis uidemus, dixitque eum amicum fuisse Sisennae.
atqui Sisenna natus est haud ita multo ante a. 118. 636, praetura
functus a. 78. 676, mortuus (37. 687. quam ob rem uix quisquam
dubitabit, quin qui C. Licinius Macer anno 73. 681 tribunus pl.2)
suit et anno post Sisennam (ergo anno 66. 688) diem supremum
obiit, idem historicus ille sit, neque prae hoc diserto testimonio
magni saciet quod Cicero, ubi de Macri tribuni facultate oratoria
disputat (Brut. 67, 238), historiae eius mentionem omisit, praesertim
cum idem etiam aliis rerum scriptoribus in Bruto acciderit, ut C. Tu-
ditano (25‚95) et Rutilio (3Q113).

Familia eius erat plebeia illa quidem sed nobilissima, ex qua
et qui primus tribunus militum consulari potestate de plebe factus
est. (Liu. 5,12, 9), et qui L. Sextii collega, ut alter consul de plebe
crearetur, rogatione sua effecit, originem ducebant, pater Lucius, de
quo nil nisi nomen memoriae traditum est3), filius, ut hoc nunc
uerbo moneam, C. Licinius Macer Caluus et poeta et orat01·.4)

 

1) Liebatdt C. Licinius Macer. progr. Numburg. 1848. Gutschmid
KZ. Sem. V p. 531-535. W. Soltau Macer und Tubero ap. Fleckeisen.
CLV p. 409 sqq. 639 sqq. Livius p. 105—116. passim.

2) De hac re, eum quidam tribunum illum historici filium fuisse
arbitrati essent, pluribus, quam opus erat, disputauit Weichert poet. lat.
rel. p. 92 sqq. et post eum Liebaldt p. 3sqq., uterque tamen a falsa opi-
nione, qua de Sisennae anno natali occupati erant, profecti.

3) In denario enim, quem inter a. 84. 670 et Sl. 673 percussum esse
Mommsen statuit, thesauri Monteeodruzzensis a.. 81. 673 defossi haec ex-
stant: 0. Licinius L. f. Macer. Mommsen C. I. L. Ι p. 137 n. 434. Maem-
wesen p. 235 n. 607.

4) Natus is est a. 82. 672 a. d. V kal. Iun. Plin. n. h. 7, 165. ceterum
ex filii nomine Liebaldt p. 2 etiam patri Calui cognomen fuisse colle-
git. quae sententia inde confirmatur, quod ubi Liuius propriae familiae
laudem a Licinio quaesitam esse exprobrat, de C. quodam Licinio Caluo
agitur (fr. 16).

 

