CCCXLVI nn scair'roitvn viris nr SCRIPTIS

mum est. nam et eius, qui quorundam librorum scriptorem ‘'l‘ullium’,
aliorum quorundam ‘Ciceronem’ inscribere solitus esset, neglegentia
ct socordia tanta suit, ut quemuis incredibilem errorem commisisse
uideatur, leuitas et incuria tanta, ut quam minimum operae et studii
ab ipso in colligendis et excutiendis diuersis libris antiquis colloca-
tum esse consentaneum sit. quam ob rem Lucianus Mueller in ad-
uersariis Nonianis p. 249sqq.1) eum sola eorum doctrina usum esse
statuit, qui saeculo altero inde ab Hadriano floruissent, sed per di-
uersa capita diuersis operibus diuersoque ipsum studio et diligentia,
studiosissime in libris I et II, omnium autem scriptorum, quos, cum
illa aetate uetustiores essent, Nonius citauit, ei in manibus fuisse
uult commentaria, etiam Sisennae, Sallustii, Varronis, Ciceronis. pro-
fectus autem est maxime a Martini Hertzii doctissima disputatione
ζ Gellius ιι. Nonius Marcellus nunc in Gellianis p. 85—146)‚ qua
Gellium, unum illum grammaticum eorum, qui ‘inde ab Hadriano
ssoruerunt’, etiam nunc seruatum, cum Nonio comparauit docuitque
apud hunc exempla primaria CStammcitate') eodem ordine inter se
excipere, quo apud ipsos auctores. alii autem a Nonio eorundem scrip-
torum uel librorum exempla compluribus locis eodem ordine inter
se coniuncta esse cum animaduertissentff), totum eius opus inter eius
auctores, qui materiam collectam ei praebuissent, partiri conati sunt,
quorum disputationes W. M. Lindsay3) secutus ita suppleuit, ut in-
dicem unius et quadraginta librorum componeret, ex quibus opus
suum compilasset eodem eos semper ordine ad partes uocans. in
eo tamen iuxta quinque glossaria et uerborum aduerbiorumque se-
ries quasdam alphabeticas etiam ipsos‘lihros ueterum scriptorum
enumerauit, idque ita, ut eidem scriptores propter suos quisque libros
diuersa loca occuparent, ex historicis soli Sallustius et Sisenna.4)
atque hoc quidem recte obseruauit huius libros in primis capitibus
in Nonii manus inter ultimos peruenisse (numero 36 illos insigni-
uit); nam postquam eis p. 10,23 et 40, 10 ad interpretanda poeta-

 

1) Iam antea De re metrica p. ‘26 sqq.

2) Primus Schneidewin Goettinnfj. yel. Anzeiyen 1843 p. 697 sq., tum
Riese in Ritschel. symbola p. 483 sqq, pluribus A. Schottmneller ibid.
p. 823—832, P. Schmidt De Nonii Marcelli auctoribus ,qrammaticis 1868.

3) Nonius Marcellus Oxford 1901. cf. mus. ah. 57 (1902) p. 196—204.

4) Commentarios Sisennae historiarum, ut Vergilii, Plauti aliorumque
poetarum, a quoquam compositos esse uix crediderim. itaque cum No-
nius paucis locis Sisenniana aliis exemplis illustrauerit‚ ex lexico ali-
quo originem ducere mihi uidentur dubitatioque eo redire, utrum No-
nius in libr. 1 etii hoo an ipsis historiis usus sit.

 

