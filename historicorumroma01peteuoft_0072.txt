Lvni PROLEGOM EN ΟΝ

ultimus autem ante eum Fabius a. 116. 638 in fastis consularibus
enumeratus est. itaque quae exstant ambitionis Fabianae in historia
indicia, uel ad Pictorem uel ad eos, qui paulo post ei successerunt,
referenda sunt. eius autem exemplum alias gentes imitatas et aemu-
latas esse res ipsa ferebat, neque mirabimur, quod nomina eorum
scriptorum usque ad Sullae aetatem frustra quaerimus hac enim a
Claudiis, Antiatibus, Macris refutati in obliuionem retrusi sunt. gen-
tium autem Quinctiae, Seruiliae, Furiae, Postumiae, Volumniae com-
mentariorum apud Liuium in prima decade, maxime in libris ΙΙΙ
et lv uestigia Soltau1) indicauit. ipse tamen in eum errorem inci-
dere nolui, ut, si quae gentes propter res egregie gestas a Liuio
Dionysioque inlustrentur, continuo earum commentarios domesticos
subesse putem, aut si eadem res a diuersis hominibus aut diuersis
locis gesta ab eodem scriptore narretur, initio eam a diuersis gentili-
bus, qui interfuissent, diuerse commentariis mandatam esse, deinde
qui eos compararent, diuersitatibus deceptos, simul ut argumenti in-
opiae mederentur, eandem rem de diuersis annis prodidisse. sic
enim Ed. Luebbert ratiocinatus est, qui maxime Schweglerum se·
cutus quinque libellis 2) talium multiplicatuum genera quaedam in
historia Romana ostendit stemmataque gentium descripsit, neque
tamen originem ex commentariis domesticis certis argumentis re-
petendam suscepit, hanc enim compertam esse existumabat. at etiam
aliae causae uel casus aliquam famam maiore auctoritate propagare
potuerunt. nolui igitur, ut hoc exemplo utar, ideo quod memoria
Romana Cn. Cornelii Scipionis Asinae consulis cladem a. 260. 494
fraude Punica factam esse narrat (de qua nihil Polybius 1, ⁶21, 4—9),
aut quod App. Claudius Caudex cos. a. 264.49O apud Romanos scrip-
tores rem felicius gessit quam apud Polybium, commentariis uel
gentis Corneliae uel Claudiae hoc crimini dare.

Illud autem non dubit0, quin aliquot et aetatum scriptione atque
inuentione et gentium aemulatione studioque opus fuerit ad lacunas
Pictoris explendas tenoremque annalium in eam formam redigen-
dum, quae nunc apud Liuium exstat. nam quod Dionysius (arch. 1,

1) Livius p. 97 sqq. 169 sq. 171 sq. 183. 211. quod tamen Aelii Tu-
beronis intercessione multarum laudationum notitiam ad Liuium per-
uenisse uult, uix certa argumentatione usus est.

2) In indictionibus principum dierum natalium uniuers. Gissensis
a. 1873 (De yeozta'um Rom. commentariis domesticis), Kiliensis 1875 (De
yemis Seruiliae comm. dom), 1876 (Quinctiae), 1877 (Furiae), 1878
(Claudiae). nos gentium scriptores persecuturi etiam de earum com-
mentariis domesticis uel libellis disputabimus.

