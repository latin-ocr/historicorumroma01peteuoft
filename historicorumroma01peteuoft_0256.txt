SEMPRONIVS ASELLIO ¹)

De uita Sempronii Asellionis, cui qua auctoritate a Popma, Lach-
manno, Krausio Publii praenomen adscriptum esset frustra quaesiui,
hoc a Gellio accepimus, eum sub P. Scipione Africano tribunum mi-
litum (cum Rutilio Rufo, item tribuno militum App. Iber. 88 et
C. Lucilio, qui satiras scripsit, Vellei. 2, 9, 4) ad Numantiam fuisse
(fr. 6), id est annis 134. 620 et 133. 621, quibus Scipio in Hispania
rem gessit. libri autem eius descenderunt minimum usque ad an-
num 91. 663 (fr. 11, uel 86. 668 aut 83. 671 cf. adn. ad fr. 13),
unde eum et summa senectute ad historiam sese conuertisse apparet
et perpaucis annis, postquam uel equo uel inter contubernales
comitesue merere coepit, ad illum tribuni magistratum prouectum.
natus igitur est ante a. 150. 604 i. e. duodeuiginti annis ante tri-
bunatum, ita tamen ut ultra annum 160. 594 uix regredi liceat.
historiae scriptae esse uidentur inter annos 90. 664 et 80. 674.
quocum tempore optime concinit Cicero, qui 1. s. s. eum post Clo-
dium Coelio Antipatro successisse scripsit. 2)

Appellauit autem eum, ut eius languorem et inscitiam repre-
henderet. de ratione tamen historiam scribendi se diligenter medita-
tum esse ipse pluribus in prooemio professus est (fr. 1. 2). duas
enim res sibi proposuerat, non tantum modo ipsa facta enumerare
sed etiam quo consilio quaque ratione gesta essent demonstrare,

1) W. Stelkens‚ Der roemische Geschiehtsschreiber Sempronius Asellio
(Progr.) Crefeld 1867. W. Eggert‚ Sempr. As. quem locum quamque uim
inter hist. Rom. habuerit. Diss. Rostoch. 1869, ex 1110 libello pauca. ad-
notaui, ex hoc nihil.

2) A. quidam Sempronius Asellio a. 89. 665 praetor, quoniam se-
cundum debitores ius dicebat, ab eis qui faenerabant‚ in foro occisus
est. Liu. per. 74. Valer. Max. 9, 7, 4. App. b. c. 1, 54. quem caue cum
Rothio p. 323 confundas cum historico. nam qui, ut de aliis difficul-
tatibus taceam, a. 134. 620 tribunus militum fuit, uix quadraginta quin-
que annis post} praetor creatus est. meliore iure eundem hunc histori-
cum esse censeas cum Lucio Asellione, a quo praetore a. 100. 654 egregie
Siciliam prouinciam administratam esse scripsit Diodorus 36, 8, 1(1 quod
post alios suasit Stelkens p. 11.

 

