CCCXLH DE SCRIPTORVM VITIS ET SCRIPTIS

ticum idem iudicare3 erat enim ei historia opus maxime oratorium.1)
continuo tamen eam laudem diminuitq nam idem puerile quiddam
eum consectari exprobrat, ut unum Clitarchum neque praeterea
quemquam de Graecis legisse uideatur, quem si adsequi posset, ali-
quantum ab optimo tamen abesset. nimirum ob id ipsum, quod erat
uir doctus optimisque studiis deditus, inusitatis et ‘longinque’ i. e.
antiquitus2) arcessitis uerbis et tumore quodam (fr. 104. 1⁸23) se
iactabat, sed deerat maturitas atque iudicium elegantiaque, ob quod
uitium etiam Clitarchus a rhetoribus Graecis reprehenditur.3)
Verum tamen etiam in alia re Sisenna Clitarcbum imitatus est.
nam ut huius probari ingenium, fidem infamari Quintilianus (10‚1,74.
cf. Cic. Brut. 11‚42) existimat, sic ille Sallustio parum libero ore lo-
cutus uidetur. {uterque enin] in uno aliquo uiro supra modum extol-
lendo uersabatur omniaque ad eius uirtutem gloriamque augendam
dirigebat: cuius studii Clitarchi multa exempla in promptu sunt, de
Sisenna reprehensio Sallustii sufficiet, quem eius admiratorem haud
maligne iudicasse si credimus, quantum illum ueritatem supergressum
esse putabimus? etiam ratio narrandi simillima suit. nam ut ille hi-
storiam in fabulae romanensis formam mutauerat uariaque ueritatis
ludibria ediderat, sic hic memoriae suae felicitate abusus (Seneca
contr. 1 praef. 19) rebus uel minimis accurate explicatis speeiem
ueritatis obtendebat. haec scilicet eius historiae condicio erat, ut
eis rebus, quas describeret, aut ipse testis oculatus interesse aut ex
eis, qui interfuerant, audire aut dictatoris ipsius testimonio niti po-
tuerit. multa quidem tum aduersariorum egregia facinora incelebrata
mansisse Sallustius monuit (sr. 1‚57 Kr. 88 M. cf. Kritz p. 88 sqq).
itaque Sisenna contempta abundantia et uarietate Claudii et Valerii,
ut Coelium imitatus arte sua uti posset, brevius annorum spatium
scribendum suscepit et, quod suam aetatem elegit, duas res consecu-
tus est7 ut gentilis sui uirtutem, quem ad modum Clitarchus Alexan-
dri, omnibus ornamentis depingeret primasque partes agentem fa-
ceret (ef. fr. 132), tum ut qui legerent, mendaciis antiquitatis et
gentium non infecti aut deterriti falsaque opinione occupati ad suam

1) Wahrhez't u. Kunst p. 330 sqq.

2) Sic enim haec uox apud Frontonem ad Ver. 1, 1 p. 114 interpre-
tanda est, cf. Cic. Brut. 74, 259. Norden p. 177. 188.

3) Α Dionysio uel Longino (de sublim. 3, 2): φλοιώδης ἀνὴρ καὶ
φυσῶν κατὰ τὸν Σοφοκλέα μικροῖς μὲν ἁύλίσκοισι. φορβειᾶς δ’ ἄτερ
[i. e. ingenio tenuis, uerbis immodestus]‚ a Demetrio (de elocut. 304) τῇ
δὲ ὀνομασίᾳ πολλάκις χαρίεντα πράγματα ὄντα ἂτερπέστερα φαίνεται.

 

