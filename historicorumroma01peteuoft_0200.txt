CLXXXVI DE SCRIPTORVM VITIS ET SCRIPTIS

buitque Schweglerum Ι p. 89 et Pluessium (De Cinc. p. 29) con-
sentientes. at ne Cato quidem studium origines nominum eruendi
et explicandi renuit (fr. 46. 60. 59) aut Cassius Hemina (uid. s.
p. CLXXVII sq.); Μ. Fuluius Nobilior, qui plus quinquaginta annis
ante Pisonem consul fuit, in fastis suis mensium nomen etiam deri-
uare conatus est, ita ut in Aprili explicando ad Aphroditen con-
fugeret (Funaioli p. 15 sq), denique M. Iunius Gracchanus, amicus
C. Gracchi, totus in antiquitate tractanda uersatus est. ipsius autem
Pisonis censoria ratio sentiendi scribendique maturitatem quandam
prodit eumque aetate prouectum cursuque publico functum ad histo·
riam accessisse probat. 1)

Natura autem cum excelleret acie quadam mentis idemque ieiu-
nitate et siccitate (uid. impr. fr. 8), a se impetrare non potuit, ut
quae ipse non crederet, delectationis causa ciuibus credenda trade-
ret, praesertim cum per Ennium Euemerus eiusque de dis doctrina
Romanis iam innotuisset.²) quam ob rem fabulas si quas uulgarem
famam secutus narrabat, alienis auctoritatibus suam sidem tuebatur
(fr. 8. 27 binis locis) atque quae de Romulo et Remo Fabius Pictor
ex illa receperat, sub eius nomine exscripsit (fr. δὴ aliarum tamen
fabularum miraculis eius indoles offensa colorem mythicum, si pos-
set, detergere eisque remotis, quae naturae legibus contraria essent,
uitae cottidianae similitudine metiri maluit. 3)

Vt enim nunc ea sola respiciam quae sub Pisonis nomine tra-
dita sunt, omittam quae cum magna ueri specie ad eum referri
possunt, tria potissimum eius fragmenta perlustrantibus nobis occur-
runt, quibus haec eius indoles animi intellegatur. primum eum ar-
tem criticam in Tarpeiae fabula exercuisse uidemus. nam cum loco
sanctissimo sepulta esset et quotannis ei libaretur, uulgarem famam
ferri nequire animaduertit, qua patriae arcem hostibus Sabinis pro-
didisse dicebatur, itaque hoc nouauit, ut. Tarpeiam arma Sabinorum
concupiuisse et hostibus armis priuatis insidias parasse scriberet,
sed ‘fraude uisam agere sua ipsam peremptam mercede' (Schwegler
I p. 486 sqq). ex simili dubitatione explanandum est, quod lacum
Curtium a Sabino quodam nomen inuenisse memoriae mandauit

1> Hoc monui, ne quis ad L. Kelleri inuentum (Der azreite punisehc
Krz'ey p. 152 sqq.) relaberetur, qui Liuii Polybiique consensum ab hoc
Pisone repetendum esse coniecerat.

2) Vahlen Ennius² p. ccxx sqq.

3) Cf. Niebuhr H. R. 1 p. 240 sq. 384. ΙΙ p. 10 sqq. Praelect. Ι 29 sq.
Liebaldt p. 9 sq. iniuria enim Schwegler Ι p. 89 hunc rationalismum‚ ut
ita dicam, a Pisonis simplicitate abhorrere arbitratus est.

 

