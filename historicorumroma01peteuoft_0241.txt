 

L. COELIVS ANTIPATER ccxxvn

tenore Coelii uestigia plus minusue expressa agnoscimus. cuius rei
aliquot exempla libet proponere.

Velut pugnam ad Trasumennum commissam explicans Liuius in
plurimis rebus ita consentit cum Polybio, ut, quoniam mihi quidem
eum a Liuio in usum uocatum esse abunde constat, etiam hic quae-
dam ex hoc hausta esse censeaml) cf. Liu. 22 c. 1‚3. c. 2. c. 3, 1
—33 5—10. c. 4, 13 3—43 6-—7. c. 5, 3. c. 6, 5-12. c. Τ, 13 5-
iussissem 6-7 cum Polyb. 3, 77—85. Si unum Polybium aucto-
rem eius pugnae haberemus, diu res esset conclamata, nam iam
ante hos centum annos is locus inuentus et postea saepe numero
commendatus est, quem nunc certis argumentis Kromayer euicit
(Antike Schlaelztselder ΙΙΙ 1 p. 148—213). est in ripae lacus parte
orientali, ubi uia inter uicum Torricella montemque Colognola a
lacu discedit, ut ad Perusiam uersa iugum ascendat. hic Hannibali,
ut sequamur Polybium, dum iter inter montes Cortonenses a si-
nistra parte, lacum Trasumennum a dextra facit, locum insidiis
speculanti ille κατὰ τὴν δίοδον se obtulit αὐλὼν ἐπίπεδος, in
quem ab omnibus lateribus uel natura uel ab hostibus inclusum
Flaminius prima luce ex castris ad ipsum lacum positis profectus
iter iuxta eum permensus intrauit et fortiter cum suis pugnans
trucidatus est, cum ceteri in itinere inter lacum et montes (i. e.
inter uicos Montigeto et Torrieella) turpiter perirent. Turbauit ta-
men rem Liuius. nam eum alio loco decertatum esse opinari iam in
editione priore (p. CCXXVH) exposui, post me etiam Kromayer2),
quod locum illum natum insidiis fuisse dixit, ‘ubi maxime montes
Cortonenses Trasumennus subiret', Romanosque ‘uixdum satis certa
luce angustiis superatis, postquam in patentiorem campum agmen
pandi coepisset’ (c. 4, 2 sqq.), ‘a lateribus montibus ac lacu, a fronte
et ab tergo hostium acie clausos esse’ (c. 5, 6). diuersae igitur de situ
loci opiniones Liuio Polybioque subiectae erant. illum tamen non te-
mere ab hoc discessisse, sed certum aliquem auctorem secutum esse,
qui illa loca bene sciret, ex multis disputationibus apparet, quibus post
alios maxime a Nissenio (mus. Rhen. XXII p. 565—582) et a Stueren-
burgio (in program. Tliom. Lips. 1883. 1889) multis uiris doctis per-
suasum est castra a Flaminio extra montem Gualandro, ubi nunc
uia a Cortona Perusiam ducens lacum tangit, pridie pugnae posita

 

1) Vid. C. Peter Kritilt· p. 29—33.
2) N. Jahrb. XXV p. 189, postea tamen (Ant. Schlachtf. p. 154> ab
ea sententia discessit.

XV*

