CLIV DE SCRIPTORVM VITIS ET SCRIPTIS

reuocamur (fr. (3. 15. 17. 23. 50), Kiessling tria tantum modo eins
uestigia (cf. adnot. ad fr. 9. 47. 58) indagauit (p. 19), quorum ter-
tium admodum dubium est, neque nos plus quattuor locos addere
potuimus (uid. adnot. ad 4. 22. 31. 36), quibus certe nihil obstabat,
quominus Dionysium Catoni se addixisse arbitraremur. uidetur igi-
tur Dionysius hoc quidem noluisse, libros suos autoritate Catonis
multum tunc temporis celebrata carere, sed tamen, cum sontes pri·
marios eligeret, praetulisse Catonis breuitati posteriorum scriptorum
Antiatum et Quadrigariorum prolixitatem et Pisonum dubitationes
ipsius ingenio magis consentaneas.

Praeter hosce illa aetate Ouidium R. Merkel (fast. p. LXXXII sq.)
multum uersatum esse in lectione Catoniana suspicatus est, sed quae
perexigua uestigia in fastis exstant (cf. adn. ad fr. 12. 20. 24), re·
dire potius uidentur ad Hyginum, eius amicum, qui iden] fere
consilium quod Cato tribus primis originum libris in eo libro, qui
erat de urbibus Italicis, secutus esse uidetur atque etiam in fabulis
uno loco Catonem citauit (adn. ad fr. 9).1) plus studii in Catonem
Verrius Flaccus contulit. is non solum, ut antiquitatem Roma-
nam inlustraret, Catonem in usum uocauit, sed etiam, quoniam eius
obscuritas intellegentiam iam impedire coeperat, uerba eius singu-
laria et recondita peculiari libro explicauit, qui inscribebatur De
obscuris Catom’s (Gen. 17, 6, 2) et, quamquam integer ad nos non
peruenit, magnam partem transiit in Festi librum (uid. C. Ο. Muelleri
praef. p. XVI), in quo cum ex ceteris Catonis scriptis tum ex om-
nibus fere originum libris multas habemus reliquias ad uerbum
cum librorum numeris transscriptas (fr. 2224. 63. 72. 78. 102. 111.
113. 117) aliaeque eius auctoritate oppressa (ut Varronis, uid. s.
p. CL. CLXI) per eundem propagatae latent.

Ex eis scriptoribus qui restant etiam pauciores ad Catonem
rerum quas exposuerat studio adducti sunt, plerique uerborum
exoletorum aucupio. de illis priore loco agam. primus eorum tem·
pore est Velleius, qui uno loco quam de Capuae origine Cato
proposuerat sententiam refutasse sibi uidetur (fr. 69), ipsum tamen
non inspexit. sequitur Plinius, qui in libro tertio naturalis histo·
riae (quo ltaliae descriptio continetur) saepe numero ad Catonis
auctoritatem prouocauit atque ad hunc quidem conscribendum — id
quod ex rerum argumento apparet — originum seu annalium, quos
ipse appellauit, librorum ΙΙ et Ill thesauros compilauit partim ipsos

 

1) Vid. Vol. Π, p. ενι. 73 sqq.

