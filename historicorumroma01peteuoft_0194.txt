CLXXX DE SCRIPTORVM VITIS ET SCRIPTIS

manum arcens ad portam trigeminam occisus est. 1) is tamen Pom-
ponius Rufus, ex cuius collectorum libro Valerius Maximus (4, 4)
narratiunculam illam lepidam inseruit, qua Cornelia matronae Cam-
panae liberos ut sua ornamenta producit, inferiore aetate ad imita-
tionem Phocionis uxoris illam finxisse litterisque mandauisse uide-
tur3 haec uiginti mariti sui praeturis ut suo ornatu gloriata erat.2)

Neque tamen iusto iure C. Gracchum locum suum inter hos hi-
storicos obtinere perseuerauerim. pietate enim incensus patris fra-
trisque memoriam apud aequales narrasse uidetur, quemadmodum
'Tacitus Agricolae, ut eorum uirtutes laudaret, suamque gloriam a
pietate, non ab arte oratoria repetisse. sed idem hominum animos
ipsius doloris robore tantum mouit, ut ultra aetatem eius ille libellus
maneret, insigne documentum amoris fraterni per se admirandum.

Arripuit igitur Plutarchus eius mentionem, quamquam haec
quaestio uix umquam ad liquidum perduci poterit, num etiam aliis
locis eum inspexerit. mihi tamen esse probabilius uidetur ut Gai
orationum sic etiam huius libri notitiam per Fannii annales in Plu-
tarchi uitas transiisse, a quo scriptore, Gracchorum amico, eum
non neglectum esse per se apparet.3) Ciceroni ipse notus esse
potuit.

 

1) Haec enim recte valer. Max. 4, 7‚2 et Aurel. Vict. de uir. ill.
65‚5 prodiderunt. Velleius 2,6,6 falso confudit Pomponii et Laetorii
mortes, quorum uterque in simili conatu uitam amisit. apud Plutar-
chum aut ipsius aut librariorum errore (propter Liciniae, Gai uxoris,
nomen saepe commemoratum, ut opinor) pro Laetorio Licinius substitutus
est (Gai. Graceh. 16). tum minus accurate ἂτρὸ τῆς γεφύρας utrumque
pugnantem trucidatum esse scripsit (c.17); portam enim trigeminam
proxime pontem sublicium fuisse constat, in quo Laetorius Valerio Ma-
ximo et Aurelio Victore testibus periit.

2) Plut. Phoc. 19. Muenzer R. E. IV c. 1593.

3) Vid. infra De u. et scr. Fann.

 

