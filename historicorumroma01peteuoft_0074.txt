III. QVA FIDE HAE RELIQVIAE DIGNANDAE SINT

Reliquiarum quas hoc uolumine comprehendi duo genera suut.
unum enim ipsorum uerborum uel rerum grammaticarum studio de-
betur, quo ex scriptoribus uerba quaedam cum tenui quaeque
enuntiati frustulo enotabantur, alterum historiae uel antiquitatis
tractationi, qua totae sententiae uel ex auctoribus excerptae in con-
textum transferebantur uel ex memoria repetebantur. itaque plu·
rimas prioris generis habemus apud Nonium, Diomedem, Charisium,
priscianum, alterius apud Ciceronem, Liuium, Dionysium, Plinium,
Plutarchum, Censorinum, Solinum, Arnobium, utriusque apud Var-
ronem, Festum, Gellium, Seruium, Macrobium, qui quidem scriptores
utroque studio ad antiquos scriptores peruoluendos et lectitandos
ducti sunt. sed ex hac studiorum diuersitate illic ipsa scriptorum
uerba, ut de eis sponderi posse uideatur, hic res tantum modo, ut
ab eis expositae erant, seruatas esse concludas. uerum tamen quod
discrimen inter illa duo genera intercedit, re uera non est tantum,
quantum obiter has res contemplantibus nobis uideri possit. nimi·
rum, quoniam horum textuum compages non ut uersuum certis
numeris adstringebantur, et qui describebant ipsa uerba, non ute-
bantur ea qua nos nunc religione ac diligentia, et qui res secundum
aliquem auctorem artis suae praeceptis ‘obsecuti pertexebant, ex eo
quem horum omnium tum fuisse constat more ne uerba quidem in
libros suos transferre ueriti sunt, nisi ea ornare posse sibi uidebantur
erroresque mendaciaque emendare (Walzrheit u. Kunst p. 429 sqq),
aut auctore suo seposito memoria sua conlidebant.¹) quae quidem
res eum plurimis locis, ubi totos libros seruatos inter se comparare
licet, uelut Valerii Maximi et Liuii Ciceronisque, Taciti historiarum
et Plutarchi uit. Galbae et Othonis, Orosii, Eutropii, Flori et Liuii,
Ammiani Marcellini et Solini, aliorum confirmetur, tum etiam in

1) Contra eclogarii Constantini et quae ex ueteribus scriptoribus
excerpserant, quo facilius intellegerentur, suis addita-mentis supple-
uerunt et pro uocibus inusitatis alias substituerunt et multa omiserunt.
Cf. Nissen Untersuchunyen p. 318 sqq. Buettner-Wobst in praef. ad ex-
cerpta Const. Π p. xxix sqq.

-.-<‡;c.4- -ᾼ ν-

