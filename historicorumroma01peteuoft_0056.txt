XLII PROLEGOMENON

in lanta uetustate non rerum modo sed etiam auctorum de'yerere
possis. 1)

Quae cum res ita sint comparatae, non mirabimur, quod etiam
qui elogia composuerunt magna cum confidentia gloriae uirorum
laudandorum inseruierunt. nam non solum numerum triumphorum
auxerunt, ut L. Aemilii Pauli, qui regem Persen uicit (tribus pro
duobus), unius ex maioribus suis naturalibus in arcu Fabiano sub
statua eius Q. Fabius Maximus (C. l. L. 12 p. 193. cf. Mommsen ad
h. l. et Roem. Muenzwesen p. 633), sed etiam alienas res mortuo
attribuerunt, sic elogium Appii Claudii Caeci (C. Ι. L. Ι2 p. 192),
quod sine dubio ex memoria gentili fluxit, haec de eo praedicauit:
Complura oppida de Samnitibus cepit, Sabinorum el Tuscorum
exereitum fudit.2) consul bic suit a. 307. 447 et 296. 458, utroque
cum L. Volumnio. at uero priore eum Romae mansisse Liuius scrip-
sit 9, 42, 4, altero a senatu in Etruriam missum nihil ‘scite aut
fortunate’ gessisse et solo collegae aduentu adiutum ab eoque, cum
cunctaretur, coactum in tempore Samnites ab illo in Etruriam
pulsos uicisse (10, 18—20), cum Volumnius et in hac pugna Tuscos
sibi occurrentes repelleret et in Samnio tribus (‘con1pluribus') castellis
potitus esset ipsorumque ex Etruria reuersus in Campania ad sex
milia caederet, duo milia et quingentos caperet. haec igitur memoria
admodum turbata est, idque historia Fabiana (quod ex multis rebus
elucere infra demonstrabimus), ut Liuius, quamquam ad trinos an-
nales confugit (10, 17, 11 sq.; 18, 7), rem tamen expedire non
posset et ipse sibi obloqueretur: illo tamen elogio constat Volumnii
laudem cum collega communicatam et Sabinis deuictis ³) cumulatam
esse. quae aberratio a ueritate explicari uel excusari non potest
nisi ita, ut in pontificum tabulis res consulum nominibus 11011 110-
13105 6556, consules autem illa aetate plerumque coniunctos bella
gessisse meminerimus aut si diuersis locis, eos 111 tabulis non
distinctos esse.

Nunc etiam quae ratio inter L. Cornelii Scipionis Barbati
elogium in marmori sarcophagi incisum narrationemque Liuia-
nam (10,1·2), qua una res in consulatu eius gestae copiosius ex-
positae sunt, intercedat, certius iudicare posse nobis uidemur. haec
enim illud (C. 1. L. I 29. Buecheler in carm. lat. epigr. p. 6):

1) Cf. Nitzsch Annal. p. 53 sqq.

2) Ex eadem elogiorum sylloge De uir. ill. 34, 6.

3) Cf. B. Bruno La terea guerra Samnitica (Roma 1906) et Berlin.
philol. Wochenschr. 1907 c. 239.

