cccxx DE scaiPToavM vrris ET SCRIPTis

audacter contempserat, sed singulari opere de Agathocle composito
facultatem suam eius artis exprompserat, Phylarchus misericordiam
pro admiratione et uenustate induxerat, cum ab Aristotelia tragoe-
diae definitione profectus confusaque poesi et historia εἰς ἔλεον
ἐκκαλεῖσθα τοὺς ἀναγινώσκοντας καὶ συμπαθεῖς ποιεῖν τοῖς
λεγομένοις uellet (Polyb. 2:35, 7): Valerius Antias utrumque con-
iungere consilium cepit. itaque et rerum memoriam tragice auxit,
quem ad modum Duris de saeuitia Atheniensium Samo patria capta,
cuius nec Thucydides nec Ephorus nec Aristoteles mentionem fecerat,
“ἑπετραγςόδησεν’ atque omnino in narrando a ueritate leuiter de-
flexerat (Plut. Per. 18. Dur. fr. 60), sed idem etiam materiam traditam
sic conformauit, ut uim et effectum tragoediae (uid. Wahrhez't u.
szst p. 214sq.) ex ueritatis carceribus in historiam libere inmit-
teret et rerum scientia spreta animos misericordia impleretl) ue-
rum tamen numquam ars nisi singularis ingenii quasi diuino instinctu
concitati ipsum πάθος hominum imitatione sua consequitur, multo
minus eruditio et doctrina materiam aliquam commentis et fictioni-
hus auctam. ad hanc enim sententia eius, qui περὶ ὕψους scripsit,
pertinet: ἐνθουσιᾶν ἑαυτοῖς δοκοῦντες οὐ βακχεύουσιν ἀλλὰ παί-
ζουσιν (3,2). luserunt igitur et Phylarchus et Antias, ille autem,
si mortes Agidis et Cleomenis a Plutarcho secundum eius exemplum
depictas comparauerimus, multo aptius quam hic, quem materiam tra-
gice mutantem sincera admiratio summi illius uiri ardorque ingenii de-
fecit. in sola opera speciosum illum diem triumphi, quo inuidiam ad-
uersariorum deuicit, et secessum Literninum continuandi tragica uis
non est absoluta et expleta, neque igitur Romanus politiore doctrinae
elegantiaeque institutione carens exempla sua hellenistica aequauit.
etiam aucta est eius difficultas materiae qualitate3 nam in Phylar-
chum Polybius acerbe inuectus, quod discrimen historiae, cui ueri-
tate ante oculos proposita homines docendi moresque emendandi
esseut, et tragoediae, cui animi quouis argumento percutiendi et de-
lectandi essent, artium omnino diuersarum, oblitterauerit (256,
10 sqq), causam a nimio eius animi studio repetiit, quo regum Lace-
daemoniorum tristem sortem miserabatur. contra Valerius res Ro-
manas ab origiue urbis usque ad suam aetatem persecutus neque
tractum uel lenem uel tumidum orationis neque imperii constitutio-

1) Quoniam Phylarchus in tali luxuria. descriptionis secum ipse pu—
gnavit (Its'ahrheit u. Kunst p. 218 n.)‚ non mirabimur quod etiam Liuius
uel Valerius in eundem errorem incidit nee personarum mores et in-
genia constanter tuitus est.

 

 

