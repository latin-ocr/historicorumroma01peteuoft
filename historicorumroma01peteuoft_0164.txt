(ῃ, DE SCRIPTORVM VITISET SCRIPTIS

amatores defuisse questus est Cicero in Bruto 17, 66, ubi Catonem
simili Philisti atque ipsius Thucydidis contemptu consolatur.
Aliunde eis uita reddita est. nam Varro, quamquam duobus
loeis librorum superstitum earum testimonia exstant (de re rust.
t'r. 43. 5O)1), tamen in aliis earum auctoritatem ita secutus est, ut
pro sama Naeuii et Ennii, qui Romulum Aeneae nepotem fuisse
uoluerant, Catonem substitueret atque etiam de urbium Italicarum
originibus eum consuleret. atqui quae Vergilius de his rebus in
Aeneide narrauit uel tetigit, baec ad Varronem redire docta dispu-
tatione R. Ritter2) euicit, idemque poetae cum fabulis Catonis con·
sensum ab eiusdem diligentia et admiratione esse repetendum.
itaque etiam Vergilii interpretes ultra eum ad Catonis auctoritatem
descendisse ueri simile est. neque tamen certum, ut saepe dubi-
temus, utrum eam ipsam euoluerint an nomen ex Varrone trans-
scribere satis duxerint. in fr. 76 quidem utriusque apud Seruium
etiam nunc coniunctum extat, aliis receptum esse Catonis uidetur,
Varro omissus (ut de sr. 51 E. Samter Oztaesl. Varron. p. 60 de-
monstrauit), id quod forsitan etiam ad alios locos, quibus Cato una
eum alio scriptore inferioris aetatis citatur, pertineat. pondus enim
eius uerborum sententiarumque semper graue habebatur, ipsa ori-
ginum lectio intra breuia temporis spatia est coercita. utut est, Ca-
toni fundamenta fabulae Vergilianae satis nobis cognitae debemus
Sed ad ceteros rerum scriptores, apud quos originum uestigia
conspicua sint, pergamus. citauerunt igitur eas Liuius et Dio-
nysius, ille tamen in quarta demum decadess), neque ei loci, quibus
in prioribus libris Liuius eadem tradiderit quae Cato (cf. adnot.
ad 4. 5. 20. 42. 86), ita sunt comparati, ut necessario eum sua
ex illo hausisse existimandum sit. immo uno demonstrari potest
Coelium, qui Catonem descripsit, Liuio fontem fuisse, non ipsum
Catonem. apud Catonem enim (fr. 86) post pugnam Cannensem id
unum magister equitum Carthaginiensis a dictatore petit, ut se eum
equitatu Romam mittat, Coelius autem (fr. 25) etiam hoe eum ad-
dentem fecit, ut ipse Hannibal sequeretur, idemque legimus apud
Liuium (22, 51, 2). tum uero in libro 45, e. 25, 3 se hanc ob

1) Fr. 39 coniectura eis adsignatum est, uid. et. adn. ad fr. 18. 148.

2) De Varrone in enarrandis urbium populorumque Italiae oriyi-
nibus auctore. Dissert. Halens. XIV, pars IV, p. 287—415. 1901, in qua.
dissertatione cap. 2 de fabulis Catonianis agitur.

3> Soltau Liuius p. 8—27 Catonem ipsum a Liuio in usum uocatum
esse negauit.

